---
title:

draft: false
featured_image: ''
omit_header_text: true
description: We'd love to hear from you
type: page
---

## **Dzień dobry**

![This is text if image doesn't load](/images/WTiS_arcos.png "")

Jestem zaszczycony Twoją obecnością na moim blogu i dołożę wszelkich starań, aby czas spędzony tutaj był dla Ciebie wartościowy i inspirujący. 

**Czas** jest najcenniejszym zasobem, jakim dysponujemy – to jedyna rzecz, której nie można kupić, odzyskać ani wydłużyć. 

Tym bardziej doceniam, że ten bezcenny skarb jaki masz w swoim posiadaniu postanowiłeś poświęcić właśnie tutaj. To dla mnie ogromne wyróżnienie i motywacja by dostarczać Ci treści, które naprawdę mają znaczenie. 

Jeszcze raz dziękuję za Twoją obecność i zaufanie.

## **Kim jestem ?**

### Nazywam się ARKADIUSZ KORBA pseudonim "ARCOS"


Jestem menedżerem z ponad 25 letnim stażem zawodowym. Na co dzień zajmuję się zarządzaniem i rozwojem zespołów oraz jednostek w strukturach krajowych jak i międzynarodowych. Pełnię także rolę trenera, mentora a także certyfikowanego coacha. Wszystkie te umiejętności wykorzystuje w codziennej pracy z moimi zespołami, a szczególnie w pracy indywidualnej (1:1).

Pasjonuje się filozofią stoicką, psychologią ludzkich zachowań oraz prowadzeniem zrównoważonego i energetycznie harmonijnego trybu życia. 

Jestem propagatorem minimalizmu, detoksu cyfrowego oraz treningu uważności, czyli sztuki skupienia się na chwili obecnej. Wierzę, że te praktyki mogą znacząco poprawić jakość życia i wewnętrzny spokój.

I na koniec co dla mnie jest najistotniejsze jestem szczęśliwym mężem oraz ojcem trójki dzieci, a spędzanie czasu na wspólnych podróżach to znak rozpoznawczy naszej "dużej" rodziny.

Uwielbiam poznawać świat i ludzi, motywować siebie oraz innych do nieustannego rozwoju. Wierzę w ideę stopniowego "poszerzania" strefy komfortu, zamiast nagłego wychodzenia z niej. Taki proces wymaga otwartości na nowe doświadczenia, ciekawości wobec świata i przede wszystkim odwagi, by wyruszyć w kolejną życiową przygodę.

Staram się, żyć zgodnie z radą chińskiego filozofa Laozi zapisaną w **"Dao De Jing" (Księdze Drogi i Dobra)** ,cytuję : 

### *“nawet najdalsza podróż zaczyna się od pierwszego kroku”*

Mam nadzieję, że dzięki mojemu blogowi również Ty znajdziesz swój sposób na wprowadzenie trwałych i pozytywnych zmian w ważnych dla Ciebie obszarach życia.

![This is text if image doesn't load](/images/arek.jpg "")


## **Skąd pseudonim :-)**


Do swojej pracy jako autor treści używam pseudonimu "ARCOS", który powstał z połączenia trzech kluczowych elementów:

**AR** jak Arek – moje imię,

**CO** jak coaching – narzędzie, które mimo swojej dewaluacji w Polsce, pozostaje niezwykle skuteczne w rozwoju osobistym,

**S** jak stoicyzm – filozofia, która od kilku lat stanowi mój ulubiony drogowskaz na drodze do dobrego życia.


## **Misja i myśl przewodnia**

Moja misja to **propagowanie harmonijnego stylu życia**, który - według mojego doświadczenia - jest receptą na pełne i szczęśliwe życie

Jako osoba aspirująca do nazywania siebie stoikiem, koncentruję się na zmianach w tych obszarach życia, które są **od nas zależne**. Dzięki temu szanse na ich trwałe wprowadzenie są zdecydowanie większe niż w przypadku ulotnych, „noworocznych postanowień”.

Skupienie na tym, co jest w naszej mocy, stanowi myśl przewodnią wszystkich moich przemyśleń, którymi będę się z Tobą dzielił na tym blogu.

## **"Filozofia" WODA TLEN iSEN (WTiS)**. 
Aby zebrać swoje przemyślenia w spójną całość, stworzyłem autorską metodę harmonijnego życia, którą nazywam "filozofią" **WODA TLEN iSEN**. Mając w sobie dużo pokory mam świadomość, że być może na wyrost swój pomysł nazywam filozofią. Dlatego też za każdym razem z szacunku dla wielkich filozoficznych myślicieli będę to słowo pisał w cudzysłowie.

Główne założenia mojej "filozofii" znajdziesz w zakładce **[WTiS](/wtis)**

Na blogu będę rozwijał jej podstawy, czerpiąc z wiedzy inspirujących ludzi ze świata nauki, biznesu, polityki i filozofii. Znajdziesz tu również praktyczne wskazówki, jak wprowadzić "filozofię" **WODA TLEN iSEN** do swojego życia.

Mam nadzieję, że ten wstęp wzbudził Twoją ciekawość i zainspirował Cię do dalszego odkrywania treści na blogu. 

Dołożę wszelkich starań, aby przekazywana tutaj wiedza była wartościowa również dla Ciebie i stała się pierwszym krokiem na drodze do trwałej zmiany.

Każda osoba zainteresowaną moją "filozofią" jest dla mnie ważna. Gorąco zachęcam do :

1.Zapoznawania się z postami na **[BLOG'u](/post)**, 

2.Napisania wiadomości przez formularz w zakładce **[Kontakt](/contact)**

3.Zapoznanie sie szerzej z genezą filozofii w zakładce **[WTiS](/wtis)**. 

Jeśli chcesz bliżej poznać założenia WTiS, zapraszam zarówno do krótkiej, nieformalnej rozmowy, jak i profesjonalnych sesji mentoringowo-coachingowych. Szczegóły znajdziesz w zakładce **[Kontakt](/contact)**, gdzie wszystko sprawnie ustalimy.

## JESZCZE RAZ SERDECZNIE ZAPRASZAM DO WSPÓLNEJ PODRÓŻY BY RAZEM ODKRYĆ ....

![This is text if image doesn't load](/images/3filary.jpg "nazwa")