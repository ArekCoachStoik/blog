---
draft: false
title: Filozofia WODA TLEN iSEN
featured_image: ''
omit_header_text: true
type: page
---

![This is text if image doesn't load](/images/glowna.JPG "nazwa")


## "MOJA DROGA W POSZUKIWANIU HARMONII"

Brak głębokiego sensu życia, niedosyt wartościowych relacji, wypalenie zawodowe, ciągłe zabieganie i brak harmonii życiowej to typowe bolączki dzisiejszej cywilizacji. Większość z nas przechodzi trudniejsze momenty w swoim życiu prywatnym i zawodowym, to normalne. 

Podobnie było w moim przypadku. Po wielu latach pracy, gonitwy za „potrzebami” życia codziennego oraz braku odpowiedniej troski o zdrowie w wymienionych powyżej obszarach zaczynałem odczuwać istotne deficyty. Zacząłem szukać wskazówek po to, aby uporządkować swoje życie i nadać mu głębszy sens. Chciałem znaleźć sposób na to, aby sentencja *„co Cię nie zabije to Cię wzmocni”* odnosiła się do umiejętności wychodzenia z trudności silniejszym i odporniejszym. Nauczyć się patrzeć na życiowe problemy z ciekawością traktując je jako obszar nowej szansy, a nie kolejnego zagrożenia. Świadomie zacząłem szukać swojej drogi do pełni szczęścia i życia w harmonii. Byłem pewien, że jest to możliwe, wymaga tylko autorefleksji i ciągłego poszerzania swojego światopoglądu.

![This is text if image doesn't load](/images/WTIS_burnout.jpg "nazwa")

Postanowiłem coś zmienić. W tym celu przez ostatnie lata przeczytałem wiele książek z zakresu filozofii, psychologii behawioralnej, zdrowego odżywiania, jak również rozwoju osobistego. Dodatkowo w czasie mojego ulubionego hobby, czyli biegania przesłuchałem tysiące godzin podcastów inspirujących osób: filozofów, ludzi nauki i polityki. 

Od lat nieskończonym źródłem inspiracji była i jest moja rodzina. Jestem szczęśliwym ojcem trójki wspaniałych dzieci Adasia, Emilki i Madzi oraz nieustającym fanem mojej kochanej żony Anetki.  Rodzinna inspiracja była zawsze dla mnie bardzo istotna, gdyż daje ona siłę i poczucie więzi, dlatego na pewno będę do niej wracał w kolejnych fragmentach mojej książki. 

Dodatkowo istotne doświadczenie zdobyłem pracując przez ostatnie 25 lat na pozycjach managerskich zarówno w organizacjach lokalnych, ogólnopolskich jak i europejskich. Nauczyłem się tam bardzo wiele tak zwanych kompetencji „miękkich”, które dotyczą głównie relacji międzyludzkich, umiejętności efektywnego kierowania wielokulturowymi zespołami, jak również kompetencji „twardych” takich jak negocjacje czy zarządzanie złożonymi projektami. 

Dzięki tym wszystkim doświadczeniom pojawił się w mojej głowie pomysł jak poukładać całą tą wiedzę w jedną całość i stworzyć coś na wzór “filozofii” harmonijnego życia. Po tym jak ta idea nabrała realnego kształtu, a upływający czas zmotywował mnie do działania, nie pozostało mi nic innego jak przelać to na papier i podzielić się z innymi. 

## Skąd pomysł na moją „filozofię” życia?

Tak jak wspomniałem wcześniej to co skłoniło mnie do działania to z jednej strony brak harmonii we własnym życiu, z drugiej coraz większe doświadczenie i wiedza zdobyta w ramach życia prywatnego i zawodowego.  Na bazie tych wszystkich doświadczeń odkryłem, że tylko systematyczna praca, czyli wysiłek włożony w kreowanie **ENERGII WITALNEJ** (życiowej) pozwala cieszyć się dobrym, w pełni wartościowym i harmonijnym życiem. 

Kiedyś o energii życiowej myślałem jedynie w kategoriach tajemniczych energoterapeutów, którzy w magiczny sposób próbowali znaleźć receptę na życiowe problemy.
Niestety nie ma prostych recept, które działają od ręki. Zmiana wymaga dużej samoświadomości, chęci i wysiłku. Ja sam od lat systematycznie pracuję nad sobą, gdyż jestem pewien, że nie da się jednym ruchem zmienić swojego życia. Trzeba z dużą odwagą i intencjonalnym wysiłkiem dążyć do zmiany każdego dnia. Już samo świadome dążenie do zmiany swojego życia daje dużo satysfakcji, gdyż cytując za Chantal Delsol *„droga jest ważniejsza niż cel!”*. 

![This is text if image doesn't load](/images/WTIS_road.jpg "nazwa")


Jak wszyscy wiemy na każdej drodze przydają się dobre, sprawdzone drogowskazy.
Ja osobiście wiele swoich odnalazłem w książkach filozoficznych, które odkryłem na nowo po dłuższej przerwie. Dlaczego znalazłem je w filozofii? Zacząłem głęboko ufać w to, że nauki płynące z filozofii są kluczem do uczciwego, szczęśliwego i harmonijnego życia. Tutaj pojawił się dylemat, gdyż nurtów filozoficzny jest co nie miara. Ja szukałem czegoś co nie jest tylko pięknym traktatem teoretycznym, ale również świetnie sprawdzałoby się w praktyce. W ten sposób trafiłem na filozofię stoicką, której właśnie sensem jest praktyka. Bardzo dużą cześć moich przemyśleń zaczerpnąłem od praktycznych stoików, którzy bardzo niesłusznie mają przyklejoną łatkę bezczynności. Prawda jednak jest taka, że stoicy stanowią źródło praktycznej wiedzy popartej licznymi drogowskazami *”jak żyć dobrze”*. 

Pomysł na „filozofię” **WODA TLEN iSEN** (WTiS) kiełkował w mojej głowie od dawna jednak, dopiero zbliżając się do pięćdziesiątki postanowiłem go spisać i zebrać w całość. Kształt przygotowanej przeze mnie idei wynika z wnikliwej analizy otaczającej nas rzeczywistości, a także obserwacji zachodzących w naturze odwiecznych procesów życiowych. Doszedłem do wniosku, że nie ma nic złego w próbie skonsolidowania całej tej wiedzy w swoisty „mój” drogowskaz. 

![This is text if image doesn't load](/images/WTIS_road_mark.jpg "nazwa")

Szanując i doceniając dorobek wcześniejszych filozofów i myślicieli zdaję sobie sprawę, że moje refleksje na temat życia na pewno na wyrost nazywam *„filozofią”* (stąd za każdym razem ubieram to słowo w cudzysłów) niemniej dla mnie jest to *„filozofia”* mojego życia, którą dzięki temu blogowi oraz napisanej książce chętnie się z Tobą podzielę. 

Jeśli wciąż czytasz dalej to bardzo dziękuję. Mam nadzieję drogi czytelniku, że w tej publikacji znajdziesz coś wartościowego dla siebie. Z dużą dozą wdzięczności oraz poczuciem odpowiedzialności za Twój bezcenny czas zapraszam na wspólną podróż do krainy mojej *„filozofii”* **WODA TLEN iSEN**.

## CO TO JEST „FILOZOFIA” WODA TLEN iSEN?

![This is text if image doesn't load](/images/WTiS_piktogram.png "nazwa")

W każdym naturalnym środowisku pojawiają się 3 podstawowe procesy życiowe, które w cykliczny sposób się powtarzają. Wszystko zaczyna się od procesu **BUDOWANIA** *(kształtowania/uczenia)*, który staje się fundamentem do **DZIAŁANIA** *(rozwoju/tworzenia)* po którym konieczna jest **REGENERACJA** *(odbudowa/wypoczynek)*. Wszystkie te procesy łączą się i stanowią **3 FILARY energii życiowej i życia w harmonii**, gdyż uzupełniają się i tworzą jedną całość. 

Stworzona przez ze mnie **“filozofia” WODA TLEN iSEN** łączy **BUDOWANIE** z **WODĄ** podstawowym budulcem i składnikiem materii, **DZIAŁANIE** z **TLENEM** bez którego większość życiowych procesów nie może mieć miejsca oraz **REGENERACJĘ** ze **SNEM** kluczowym, a jednocześnie najbardziej niedocenianym filarem zbilansowanego 
i harmonijnego życia. Poniżej znajdziesz moją autorską wizualizację połączenia tych procesów w jedną całość.

## 3 FILARY ŻYCIA W HARMONII

![This is text if image doesn't load](/images/WTIS_kolo.jpg "nazwa")

Jak widać „filozofia” **WODA TLEN iSEN** to niekończący się naturalny proces jak żyć w harmonii. Czy tego chcemy czy nie dokładnie takiemu cyklowi poddany jest każdy nasz dzień. Jakiego drogowskazu użyjemy i gdzie on nas zaprowadzi na codziennej wędrówce zależy tylko od nas. Jestem przekonany, że postępowania zgodnie z naturą to dobry i prosty drogowskaz. Procesy życiowe jak **BUDOWANIE, DZIAŁANIE i REGENERACJA** wydają się dość oczywiste i proste, a więc:

• dlaczego często mamy poczucie, że w naszym życiu brakuje nam szczęścia i harmonii?

• dlaczego mamy wrażenie, że życie przelatuje nam przez palce w codziennej gonitwie?

• dlaczego tracimy poczucie sensu w naszym życiu?

Na podstawie własnych doświadczeń, po głębokiej analizie całej zdobytej wiedzy oraz refleksji nad otaczającą nas rzeczywistością uważam, że dzieje się tak z dwóch podstawowych powodów:

**1 →** Nieprawidłowo bilansujemy poszczególne procesy energii życiowej **(BUDOWANIE, DZIAŁANIE, REGENERACJA)**

**2 →** Nie wykorzystujemy tych procesów do wszystkich wymiarów naszej egzystencji **(CIAŁA, UMYSŁU i WOLI)**

W ten oto sposób dotarliśmy do drugiego istotnego wymiaru *“filozofii”* WTiS związanego z naszą ludzką egzystencją, czyli **ENERGII WITALNEJ** (życiowej) od wieków będącej przedmiotem badań i rozważań.

![This is text if image doesn't load](/images/Qi.png "nazwa")

*Chiński Symbol Qi (czyt. Chi), czyli energia witalna powiązana z siłami życiowymi natury i człowieka*

Już na początku wspomniałem, że temat energii witalnej stanowi fundament harmonijnego życia. Temat energii życiowej/witalnej jest znany i opisywany od czasów filozofii chińskiej. Był on zawsze intrygujący i wzbudzał oczywiste emocje. Dlatego zmierzenie się z tym tematem i próba wkomponowania tego wymiaru do filozofii życia nie jest prosta i oczywista. 

Na potrzeby „filozofii” Woda Tlen iSen podzieliłem energię witalną na 3 główne obszary. Obszar pierwszy to **energia fizyczna** odpowiadającą za ciało (grec. SOMA) , obszar drugi to **energia intelektu** odpowiadająca za umysł/mądrość (grec. SOPHIA) oraz ostatni trzeci obszar to **energia duchowa** odpowiedzialna za wolną wolę/duszę (grec. PSYCHE). Niezależnie czy jesteś osobą wierzącą czy nie, nie ma to dla mnie i mojej *„filozofii”* żadnego znaczenia. Jestem przekonany, że odnajdziesz w sposobie myślenia który będę przedstawiał coś dla siebie również w sferze duchowej (mentalnej), która jest istotnym i komplementarnym elementem całości. 

Dlaczego według mnie wymiar **energii witalnej** w „filozofii” WTiS jest tak krytyczny. 
Wynika to z tego, że prawidłowy podział naszej uwagi pomiędzy: **ENERGIĘ FIZYCZNĄ (SOMA)**, **ENERGIĘ INTELEKTUALNĄ (SOPHIA)** , **ENERGIĘ DUCHOWĄ (PSYCHE)** stanowi istotę fundamentu szczęśliwego i harmonijnego życia.

Poniżej przedstawię moją autorską interpretację w jaki sposób **energia witalna** uzupełnia oraz staje się jej integralną częścią *"filozofii"* **WODA TLEN iSEN**. 

Pozostaje z nadzieją, że moja interpretacja również Tobie drogi czytelniku przypadnie do gustu.

![This is text if image doesn't load](/images/ED.png "nazwa")

Podsumowując *„filozofia”* **WODA TLEN iSEN** to nic innego jak połączenie najistotniejszych obszarów naszego życia w całość. To drogowskaz mający na celu zwrócenie uwagi na to jak nasze wybory wpływają na zdrowie fizyczne, intelektualne i duchowe. 

Opierając nasze działania na 3 filarach (WODA, TLEN i SEN) uzyskujemy dostęp do harmonijnego życia. 
Jak wykorzystamy te drogowskazy zależy tylko od nas. Trzy FILARY procesów życiowych w połączeniu z trzema źródłami energii tworzą swoistego rodzaju matrycę składająca się z 9 kluczowych obszarów, które jak puzzle układają się w całość, którą będę nazywał matrycą.

Ze względu na to, że jedno zdjęcie warte tysiąc słów, dlatego na początek matrycę *„filozofii”* **WODA TLEN iSEN** przedstawię w taki o to obrazkowy sposób.

## **MATRYCA "FILOZOFII" WODA TLEN iSEN**

![This is text if image doesn't load](/images/matryca.png "nazwa")

Mam nadzieję, że powyższa wizualizacja zainteresowała Cię, ale również dała sporo do myślenia. Jeśli na pierwszy rzut oka wygląda to dość skomplikowanie to nie ma powodu do niepokoju. Na tym blogu Będziemy systematycznie krok po kroku rozwiązywać poszczególne zagadki matrycy *"filozofii"* **WODA TLEN iSEN"**. 

W odważnym i systematycznym ich odkrywaniu niech pomogą nam słowa chińskiego filozofa Laozi, który zachęcał do działania wskazując, że **„nawet najdalsza podróż zaczyna się od pierwszego kroku”**.

Jeśli czujesz się zainteresowany lub choć odrobinę zaintrygowany jestem przekonany, że się nie zawiedziesz. Zapraszam do wspólnego odkrywania tego co jest dość proste, ale jak się okazuje nie takie oczywiste. Podzielę się z Tobą zdobytą wiedzą i dołożę wszelkich starań, aby przekazywane przeze mnie informacje były interesujące, intuicyjne i łatwe do wprowadzenia w Twoim życiu.

Jeśli mówisz TAK - zrobiłeś pierwszy KROK - dziękuję 

Witaj w krainie *„filozofii”* **WODA TLEN iSEN :-)**

**ZAPRASZAM DO WSPOLNEGO PODRÓŻY I ODKRYWANIA TEGO CO W ŻYCIU NAJWAŻNIEJSZE!**

![This is text if image doesn't load](/images/glowna.JPG "nazwa")