---
draft: false
title: Filozofia WODA TLEN iSEN
featured_image: ''
omit_header_text: true
type: page
---

![This is text if image doesn't load](/images/glowna.JPG "nazwa")


## "MOJA DROGA W POSZUKIWANIU HARMONII"

Brak głębszego sensu życia, niedosyt wartościowych relacji, wypalenie zawodowe, ciągłe zabieganie i brak harmonii to bolączki współczesnej cywilizacji. Każdy z nas doświadcza trudniejszych momentów – zarówno w życiu prywatnym, jak i zawodowym. To naturalna część ludzkiej egzystencji.

Tak było również w moim przypadku. Po latach nieustannej gonitwy za codziennymi „potrzebami” i zaniedbywania własnego dobrostanu zacząłem odczuwać istotne braki. Czułem, że coś umyka, że czegoś mi brakuje. Postanowiłem poszukać wskazówek, które pomogłyby mi uporządkować życie i nadać mu głębszy sens. Chciałem, aby sentencja *„co Cię nie zabije, to Cię wzmocni”* stała się dla mnie rzeczywistością – by trudności nie osłabiały, lecz wzmacniały moją odporność.

Zacząłem patrzeć na życiowe wyzwania z ciekawością, traktując je jako okazje do rozwoju, a nie kolejne zagrożenia. Świadomie wkroczyłem na drogę poszukiwania harmonii i prawdziwego szczęścia. Wiedziałem, że jest to możliwe – wymaga jedynie autorefleksji oraz nieustannego poszerzania horyzontów.

![This is text if image doesn't load](/images/WTIS_burnout.jpg "nazwa")
*Zdjęcie: Nubelson Fernandes na Unsplash*

Postanowiłem coś zmienić. Przez ostatnie lata przeczytałem wiele książek o filozofii, psychologii behawioralnej, zdrowym odżywianiu oraz rozwoju osobistym. Towarzyszyło mi także moje ulubione hobby – bieganie, podczas którego przesłuchałem tysiące godzin podcastów inspirujących osób: filozofów, naukowców i ludzi świata polityki.

Od lat nieskończonym źródłem inspiracji była i nadal jest moja rodzina. Jestem szczęśliwym ojcem trójki wspaniałych dzieci – Adasia, Emilki i Madzi – oraz oddanym fanem mojej kochanej żony Anetki. To właśnie rodzina daje mi siłę i poczucie więzi, dlatego na pewno będę do tego tematu wracał w kolejnych wpisach.

Cenne doświadczenie zdobyłem także podczas 25 lat pracy na stanowiskach menedżerskich – zarówno w organizacjach lokalnych, ogólnopolskich, jak i europejskich. Nauczyłem się tam wielu umiejętności „miękkich”, związanych z relacjami międzyludzkimi i skutecznym zarządzaniem wielokulturowymi zespołami, a także kompetencji „twardych”, takich jak negocjacje czy zarządzanie złożonymi projektami.

Dzięki tym wszystkim doświadczeniom zacząłem dostrzegać, jak można poukładać zdobytą wiedzę w jedną spójną całość i stworzyć coś na wzór „filozofii” harmonijnego życia. Gdy idea ta nabrała realnego kształtu, a upływający czas zmotywował mnie do działania, nie pozostało mi nic innego, jak przelać ją na papier i podzielić się nią z innymi.

## Skąd pomysł na moją „filozofię” życia?

Tak jak wspomniałem wcześniej, do działania skłoniły mnie dwie rzeczy: brak harmonii we własnym życiu oraz coraz większe doświadczenie i wiedza, które zdobywałem zarówno w sferze prywatnej, jak i zawodowej. Na tej podstawie odkryłem, że tylko systematyczna praca – czyli świadomy wysiłek włożony w kreowanie energii witalnej – pozwala cieszyć się pełnym, wartościowym i harmonijnym życiem.

Kiedyś postrzegałem „energię życiową” jako coś zarezerwowanego dla tajemniczych energoterapeutów, którzy w magiczny sposób próbowali znaleźć receptę na wszystkie problemy. Dziś wiem, że nie istnieją proste rozwiązania, które działają natychmiast. Każda zmiana wymaga samoświadomości, chęci i wysiłku.

Sam od lat systematycznie pracuję nad sobą, bo jestem pewien, że nie da się jednym ruchem odmienić swojego życia. To proces, który wymaga odwagi i codziennej, świadomej pracy nad sobą. Już samo dążenie do zmiany daje ogromną satysfakcję, bo – jak powiedziała Chantal Delsol – *„droga jest ważniejsza niż cel”.*

![This is text if image doesn't load](/images/WTIS_road.jpg "nazwa")
*Zdjęcie: Jerry Cavan na Unsplash*

Jak wszyscy wiemy na każdej drodze przydają się dobre, sprawdzone drogowskazy.
Ja osobiście wiele swoich odnalazłem w książkach filozoficznych, które odkryłem na nowo po dłuższej przerwie. 

Dlaczego znalazłem je w filozofii? Zacząłem głęboko ufać w to, że nauki płynące z filozofii są kluczem do uczciwego, szczęśliwego i harmonijnego życia. Tutaj pojawił się dylemat, gdyż nurtów filozoficzny jest co nie miara. Ja szukałem czegoś co nie jest tylko pięknym traktatem teoretycznym, ale również świetnie sprawdzałoby się w praktyce. 

W ten sposób trafiłem na filozofię stoicką, której właśnie sensem jest praktyka. Bardzo dużą cześć moich przemyśleń zaczerpnąłem od praktycznych stoików, którzy bardzo niesłusznie mają przyklejoną łatkę bezczynności. Prawda jednak jest taka, że stoicy stanowią źródło praktycznej wiedzy popartej licznymi drogowskazami *”jak żyć dobrze”*. 

Pomysł na „filozofię” **WODA TLEN iSEN** (WTiS) kiełkował w mojej głowie od dawna jednak, dopiero zbliżając się do pięćdziesiątki postanowiłem go spisać i zebrać w całość. Kształt przygotowanej przeze mnie idei wynika z wnikliwej analizy otaczającej nas rzeczywistości, a także obserwacji zachodzących w naturze odwiecznych procesów życiowych. Doszedłem do wniosku, że nie ma nic złego w próbie skonsolidowania całej tej wiedzy w swoisty „mój” drogowskaz. 

![This is text if image doesn't load](/images/WTIS_road_mark.jpg "nazwa")
*Zdjęcie: Giammarco Boscaro na Unsplash*

Szanując i doceniając dorobek wcześniejszych filozofów i myślicieli zdaję sobie sprawę, że moje refleksje na temat życia na pewno na wyrost nazywam *„filozofią”* (stąd za każdym razem ubieram to słowo w cudzysłów) niemniej dla mnie jest to *„filozofia”* mojego życia, którą dzięki temu blogowi oraz napisanej książce chętnie się z Tobą podzielę. 

Jeśli wciąż czytasz dalej to bardzo dziękuję. Mam osobistą nadzieję drogi czytelniku, że na tym blogu znajdziesz coś wartościowego dla siebie, a czas spędzony na lekturze uznasz za wartościowy dla Siebie.

Z dużą dozą wdzięczności oraz poczuciem odpowiedzialności za Twój bezcenny czas zapraszam na wspólną podróż do krainy mojej *„filozofii” WODA TLEN iSEN*.

## CO TO JEST „FILOZOFIA” WODA TLEN iSEN?

![This is text if image doesn't load](/images/WTiS_piktogram.png "nazwa")

Zacznijmy zatem od początku. W każdym naturalnym środowisku pojawiają się 3 podstawowe procesy życiowe, które w cykliczny sposób się powtarzają. Wszystko zaczyna się od procesu **BUDOWANIA** *(kształtowania/uczenia)*, który staje się fundamentem do **DZIAŁANIA** *(rozwoju/tworzenia)*, po którym konieczna jest **REGENERACJA** *(odbudowa/wypoczynek)*. 

Wszystkie te procesy łączą się i stanowią **3 FILARY energii życiowej i życia w harmonii**, gdyż uzupełniają się i tworzą jedną spójną całość. 

Stworzona przez ze mnie **“filozofia” WODA TLEN iSEN** łączy **BUDOWANIE** z **WODĄ** podstawowym budulcem i składnikiem materii, **DZIAŁANIE** z **TLENEM** bez którego większość życiowych procesów nie może mieć miejsca oraz **REGENERACJĘ** ze **SNEM** kluczowym, a jednocześnie najbardziej niedocenianym filarem zbilansowanego 
i harmonijnego życia. 

Poniżej znajdziesz moją autorską wizualizację połączenia tych procesów w jedną całość, której centralnym punktem staje się energia życiowa witalna w chinskiej filozofii okreslana jako CHi.

## 3 FILARY ŻYCIA W HARMONII

![This is text if image doesn't load](/images/WTIS_kolo.jpg "nazwa")

Jak widać „filozofia” **WODA TLEN iSEN** to niekończący się naturalny proces jak żyć w harmonii. Czy tego chcemy czy nie dokładnie takiemu cyklowi poddany jest każdy nasz dzień. Jakiego drogowskazu użyjemy i gdzie on nas zaprowadzi na codziennej wędrówce zależy tylko od nas. Jestem przekonany, że postępowania zgodnie z naturą to dobry i prosty drogowskaz. Procesy życiowe jak **BUDOWANIE, DZIAŁANIE i REGENERACJA** wydają się dość oczywiste i proste, a więc:

• dlaczego często mamy poczucie, że w naszym życiu brakuje nam szczęścia i harmonii?

• dlaczego mamy wrażenie, że życie przelatuje nam przez palce w codziennej gonitwie?

• dlaczego tracimy poczucie sensu w naszym życiu?

Na podstawie własnych doświadczeń, po głębokiej analizie całej zdobytej wiedzy oraz refleksji nad otaczającą nas rzeczywistością uważam, że dzieje się tak z dwóch podstawowych powodów:

**1 →** Nieprawidłowo bilansujemy poszczególne procesy energii życiowej **(BUDOWANIE, DZIAŁANIE, REGENERACJA)**

**2 →** Nie wykorzystujemy tych procesów do wszystkich wymiarów naszej egzystencji **(CIAŁA, UMYSŁU i WOLI)**

W ten oto sposób dotarliśmy do drugiego istotnego wymiaru *“filozofii”* WTiS związanego z naszą ludzką egzystencją, czyli **ENERGII WITALNEJ** (życiowej) od wieków będącej przedmiotem badań i rozważań.

![This is text if image doesn't load](/images/Qi.png "nazwa")

*Chiński Symbol Qi (czyt. Chi), czyli energia witalna powiązana z siłami życiowymi natury i człowieka*

Już na początku wspomniałem, że temat energii witalnej stanowi fundament harmonijnego życia. Temat energii życiowej/witalnej jest znany i opisywany od czasów filozofii chińskiej. Był on zawsze intrygujący i wzbudzał oczywiste emocje. Dlatego zmierzenie się z tym tematem i próba wkomponowania tego wymiaru do filozofii życia nie jest prosta i oczywista. 

Na potrzeby „filozofii” Woda Tlen iSen podzieliłem energię witalną na 3 główne obszary. Obszar pierwszy to **energia fizyczna** odpowiadającą za ciało (grec. SOMA) , obszar drugi to **energia intelektu** odpowiadająca za umysł/mądrość (grec. SOPHIA) oraz ostatni trzeci obszar to **energia duchowa** odpowiedzialna za wolną wolę/duszę (grec. PSYCHE). Niezależnie czy jesteś osobą wierzącą czy nie, nie ma to dla mnie i mojej *„filozofii”* żadnego znaczenia. Jestem przekonany, że odnajdziesz w sposobie myślenia który będę przedstawiał coś dla siebie również w sferze duchowej (mentalnej), która jest istotnym i komplementarnym elementem całości. 

Dlaczego według mnie wymiar **energii witalnej** w „filozofii” WTiS jest tak krytyczny. 
Wynika to z tego, że prawidłowy podział naszej uwagi pomiędzy: **ENERGIĘ FIZYCZNĄ (SOMA)**, **ENERGIĘ INTELEKTUALNĄ (SOPHIA)** , **ENERGIĘ DUCHOWĄ (PSYCHE)** stanowi istotę fundamentu szczęśliwego i harmonijnego życia.

Poniżej przedstawię moją autorską interpretację w jaki sposób **energia witalna** uzupełnia oraz staje się jej integralną częścią *"filozofii"* **WODA TLEN iSEN**. 

Pozostaje z nadzieją, że moja interpretacja również Tobie drogi czytelniku przypadnie do gustu.

![This is text if image doesn't load](/images/ED.png "nazwa")

Podsumowując *„filozofia”* **WODA TLEN iSEN** to nic innego jak połączenie najistotniejszych obszarów naszego życia w całość. To drogowskaz mający na celu zwrócenie uwagi na to jak nasze wybory wpływają na zdrowie fizyczne, intelektualne i duchowe. 

Opierając nasze działania na 3 filarach (WODA, TLEN i SEN) uzyskujemy dostęp do harmonijnego życia. 
Jak wykorzystamy te drogowskazy zależy tylko od nas. Trzy FILARY procesów życiowych w połączeniu z trzema źródłami energii tworzą swoistego rodzaju matrycę składająca się z 9 kluczowych obszarów, które jak puzzle układają się w całość, którą będę nazywał matrycą.

Ze względu na to, że jedno zdjęcie warte tysiąc słów, dlatego na początek matrycę *„filozofii”* **WODA TLEN iSEN** przedstawię w taki o to obrazkowy sposób.

## **MATRYCA "FILOZOFII" WODA TLEN iSEN**

![This is text if image doesn't load](/images/matryca.png "nazwa")

Mam nadzieję, że powyższa wizualizacja zainteresowała Cię, ale również dała sporo do myślenia. Jeśli na pierwszy rzut oka wygląda to dość skomplikowanie to nie ma powodu do niepokoju. Na tym blogu Będziemy systematycznie krok po kroku rozwiązywać poszczególne zagadki matrycy *"filozofii"* **WODA TLEN iSEN"**. 

W odważnym i systematycznym ich odkrywaniu niech pomogą nam słowa chińskiego filozofa Laozi, który zachęcał do działania wskazując, że **„nawet najdalsza podróż zaczyna się od pierwszego kroku”**.

Jeśli czujesz się zainteresowany lub choć odrobinę zaintrygowany jestem przekonany, że się nie zawiedziesz. Zapraszam do wspólnego odkrywania tego co jest dość proste, ale jak się okazuje nie takie oczywiste. Podzielę się z Tobą zdobytą wiedzą i dołożę wszelkich starań, aby przekazywane przeze mnie informacje były interesujące, intuicyjne i łatwe do wprowadzenia w Twoim życiu.

Jeśli mówisz TAK - zrobiłeś pierwszy KROK - dziękuję i zapraszam na **[BLOG](/post)**, gdzie znajdziesz wiele artykułow wyjaśniających krok po kroku ideę **WTiS** lub do **[SKLEP](/sklep)**, gdzie już niedługo znajdziesz kolejne interesujące materiały.

Witaj ma nadzieje na dobre w krainie *„filozofii”* **WODA TLEN iSEN :-)**

![This is text if image doesn't load](/images/WTiS_arcos.png "nazwa")