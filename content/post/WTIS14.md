---
title: WTiS_14 - Pomagaj innym
date: 2025-08-29T21:39:00
description: WODA TLEN I SEN
featured_image: /images/ruthson-zimmerman-gdsV6uOPB1U-unsplash.jpg
draft: false
---
_„Prawdziwe szczęście polega_ _na pomaganiu innym.”_ _Budda_

**_DZIAŁANIE ENERGII DUCHOWEJ_**

Zbudowanie w sobie umiejętności rozróżnienia **dobra od zła,** którą opisywałem w rozdziale „Zgłębiaj filozofię .................” jest fundamentem harmonijnej **ENERGII DUCHOWEJ** (PSYCHE). Ta umiejętność pozwala podjąć **DZIAŁANIE** [TLEN] spójne z naszym **kompasem moralny**. Niezależnie od tego jakiej filozofii czy religii byśmy nie dotknęli aspekt “dawania siebie” czyli pomagania innym odgrywa pierwszorzędną role i stanowi zazwyczaj ich istotny fundament. Czy jednak pomaganie innym jest tak samo proste dla każdego. Można podejrzewać, że nie jest to takie proste dla każdego i mocno zależy typu osobowości każdego z nas. Nic bardziej mylnego. Niezależnie od tego czy jesteś ekstrawertykiem, który czerpie energię z kontaktu z innym czy introwertykiem, który czerpie energię z bycia z samym sobą wspieranie innych jest tak samo możliwe. To co warto podkreślić ważny „skutkiem ubocznym” pomagania innym jest to, że pomagamy również sobie. Idealny dowód na potwierdzenie często propagowanej myśli, że dobro powraca.

W tytule rozdziału używam hasła wolontariatu, ale traktuj to proszę bardzo szeroko. Wolontariat ma wiele nieoczywistych twarzy i odsłon. Dzielenie się wiedzą pro-bono, wspieranie fundacji, zwykła pomoc sąsiadce z zakupami czy rozmowa z własnym dzieckiem to przeróżne formy pomagania innym. Nie ma lepszej czy gorszej formy najważniejsze jest to czy intencjonalnie bezinteresownie chcesz pomagać i czynić dobro. Bycie dobrym to bycie również tolerancyjnym, dlatego w przestrzeni pomagania nie powinno mieć miejsca ocenianie o charakterze ideologicznym, religijnym czy światopoglądowym. Dobro jest dobrem i tyle. Dla tych którzy je otrzymują nie ma znaczenia czy robi to biały mężczyzna katolik,muzułmańska kobieta w burce, mnich buddyjski czy ateistka walcząca o prawa kobiet. Pomaganie nie ma koloru skóry, wyznania, płci czy wieku. Jest najwyższą wartością i symbolem człowieczeństwa. Bądźmy tolerancyjni i otwórzmy się na pomaganie, dzięki czemu pomożemy nie tylko innym, ale również sobie. Czy takie otwarcie jest jednak proste?

**Otwórz się na pomaganie**

O ile pomaganie wydaje się czymś naturalnym w obecnych czasach ściera się z wszechobecnym kultem jednostki i myśleniu w pierwszej kolejności o sobie. Mimo, że każdy z nas intuicyjnie chce pomagać zaniechania w tym obszarze tłumaczymy zaganianiem, mnogością ważnych obowiązków i przysłowiowym brakiem czasu. Czasu, czyli realnie najwartościowszej „rzeczy” jaką mamy, a którą zazwyczaj tracimy na bezwartościowe sprawy. Czas to jedyna rzecz, której nikt nie jest w stanie nam oddać, dlatego tak ważne jest, aby wykorzystać go najlepiej jak się da. I tutaj przechodzimy do sedna. Bezinteresowne pomaganie innym na pewno zmarnowanym czasem nie jest.

Otwarcie na pomaganie wymaga od Ciebie tylko 2 kluczowych rzeczy. Ustal **co chcesz robić** oraz **alokuj na to czas** w swoim zapewne „napiętym” kalendarzu. Jak tylko zaczniesz świadomie pomagać magia wolontariatu pokaże swoją siłę. Okaże się ze to bezinteresowne działanie, z którego nie planowałem mieć żadnych korzyści przynosi również Tobie wiele dobrego. Wdzięczność, uśmiech czy miłe słowa kierowane w Twoją stronę sprawią, że twójdobrostan nabierze nowego wymiaru. Paradoksalnie „pomagając innym pomagasz sobie” poprzez życzliwość jaką otrzymasz od innych. Nawet jeśli podczas pomagania innym nie spotkają Cię dowody uznania, ale ich brak a może nawet hejt bądź wyśmianie zawsze z tylu głowy miej myśl, że postępujesz moralnie dobrze. Cytując za Św. Pawłem „zło dobrem zwyciężaj”76 i nie pozwól, aby takie sytuacje zniechęciły cię do dalszego działania. Pojawia się jednak pytanie - jak przekuć nasz bezcenny czas, w którym pomagamy innym tak aby to przyniosło jak największą wartość drugiej osobie?

**Wędka czy ryba**

Być może kojarzysz słowa chińskiego filozofa Laozi

_„Daj komuś rybę, a nakarmisz go na jeden dzień. Naucz go łowić ryby, a nakarmisz go na całe życie!”_ Czy w takimrazie istotą pomagania jest uczenie? Z dużą pewnością pomoc, która jest w stanie rozwiązać długoterminowo problemy ma szczególną wartość i warto się nad nią skupić.

Nie powinno nas to jednak zniechęcać do pomocy doraźnej. Jest wiele osób i sytuacji, w której osoba wymagająca pomocy nie będzie miała jeszcze gotowości albo siły na to, aby nauczyć się jak zmienić swoje życie. Jak we wszystkim również i w formie pomagania trzeba znaleźć odpowiedni bilans i reagować na potrzeby chwili danej osoby. Czasami naszą pomoc w 100% powinniśmy skupić na dawaniu ryby, czasami w 100% na uczeniu łowienia, najczęściej potrzebne jest jedno i drugie. Bardzo łatwo jest wskazać błędy w postępowaniu i próbujemy uczyć kogoś na siłę. Nawet jeśli mamy racje często pada to na niepodatny grunt, gdyż osoba nie wydobyła jeszcze wewnętrznej siły (czyli nie może podjąć _“**wysiłku**”_) w celu zmiany przez naukę.

Często potrzebny jest na to czas. Lau Tzu wspomniany wcześniej powiedział również, że _„jeśli uczeń jest gotowy pojawi się nauczyciel”_ co wskazuje, że nie zawsze nasze działanie musi przynieść natychmiastowy skutek. Jak wspomniałem wcześniej “dawanie wędki” jest skuteczne, jeśli osoba, której pomagamy jest na to gotowa, ale przed wszystkim chętna do podjęcia wysiłku. Na początku w przygotowaniu tej gotowości trzeba poświecić dużo własnej energii, która “wydobędzie” w ludziach potrzebujących ich własną energię do zmiany. W ten sposób “uczeń staje się gotowy” i nauczyciela znajdzie. Tak rozumiany wolontariat może docelowo przynieść najlepsze skutki. Jeśli to tylko możliwe wplatajmy naukę w naszą pomoc w sposób przemyślany i odpowiedni do danej sytuacji.

**Jak zatem uczyć** **innych,** **aby sami nauczyli się „łowić”**

Tutaj jest dość prosta zasada, aby się czegoś nauczyć trzeba nie tylko zapamiętać, ale przede wszystkim zrozumieć. Na zasady skutecznego uczenia wskazywał już Konfucjusz mówiąc „_Powiedz mi, a zapomnę, pokaż mi, a zapamiętam,_ **_pozwól mi zrobić, a zrozumiem_**_”_. Dał on podwaliny procesu, w którym dawanie ryby można skutecznie zamienić na jej łowienie. Proces ten nazywany zangielskiego EDIC (Explenation/ Demonstraion /Imitation/ Consolidation)78 a stosowany w całości przynosi znakomiteskutki w rozwijaniu i uczeni innych. Kluczowymi jego elementami są **wyjaśnienie, pokazanie i zachęcenie dowykonania samemu** a następnie towarzyszenie w ocenie efektów działania, a także zweryfikowanie przez pytania zrozumienia całego procesu. Jest to sprawdzona skuteczna metoda w szybkim uczeniu i każdy kto się do niej zastosuje robi postępy.

Przypominam jednak, że sednem wolontariatu /pomagania jest bezinteresowność i nie można jej uzależniać od czegokolwiek. Jak wspomniałem wcześniej do zmiany trzeba być gotowym po drugie są sytuacje bardzo złożone/terminalne, gdzie odruch z głębi serca w zupełności wystarczy. Stoicy dodaliby w tym miejscu, że ta najważniejsza wędka (umiejętność) to rozważne i przemyślane korzystanie z naszych wyobrażeń. W efekcie oznacza to umiejętne zapanowanie nad naszym umysłem. Cytując za Publiliuszem Syrusem antycznym aktorem i twórcą wielu wspaniałych “Sentencji” - “_Pragniesz_ _władać wielkim imperium? Najpierw władaj samym sobą.”_ Zapanowanie nad naszymi wyobrażeniami jest kluczowe, aby postrzeganie rzeczywistości, która nas otacza wspierało a nie hamowało pomagających jak i tych którym się pomaga. Tylko dzięki takiemu podejściu mamy szanse rozwinąć skrzydła wolontariatu.

**Czy rzeczywistość, która nas otacza pomaga pomagać?**

Zdecydowanie tak, stąd DZIAŁANIE w tym filarze “filozofii” Woda Tlen iSen jest w zasięgu i dostępne dla każdego z nas. Zacznijmy od tego, że po pierwsze nie jest trudno znaleźć osoby czy organizacje, które potrzebują pomocy. Po drugie my Polacy słyniemy z pomagania i nie jest trudno na kimś się wzorować lub do kogoś dołączyć. Wielka Orkiestra Świątecznej Pomocy, Szlachetna Paczka, Polski Czerwony Krzyż czy Caritas to tylko najbardziej znane „marki” w dziedzinie pomagania. Ilość fundacji i organizacji pożytku publicznego jest przeogromna i każdy jest w stanie znaleźć coś dla siebie zarówno na ogólnopolskim czy lokalnym gruncie. Do tego organizacje takie jak UNICEF dają szanse włączyć się w pomoc realizowaną na całym świecie.

Dla mnie rodzinnym wzorem bezkompromisowego włączania się aktywnie w akcje charytatywne jest moja córka Madzia. Zawsze gotowa do DZIAŁANIA jako wolontariusz WOŚP podczas Finału akcji, aktywny uczestnik akcji Caritas zbierania żywności w sklepach spożywczych w okresie świątecznym czy uczestnik imprez okolicznościowych dla domu dziecka z naszej okolicy. Zdecydowanie jest w czym wybierać i wiek nie jest żadną przeszkodą czego najlepszym dowodem jest aktywność mojej najmłodszej córki.

W związku z powyższym można wywnioskować, że pomaganie jest banalnie proste. Jest tak proste jak zapytanie naszej starszej sąsiadki w czym możemy jej pomóc. Wolontariat w swojej najprostszej formie na wyciągnięcie ręki każdego z nas. Czy na pewno? Otaczająca nas rzeczywistość ma też ciemną stronę. Kult jednostki, skupienie się na sobie, tempo życia oraz wszechogarniający materializm powodują, że czasami najbliżsi a co dopiero nieznajomi nam ludzie nie mogą niestety liczyć na naszą pomoc. Czasami też sami siebie oszukujemy. Jak łatwo serduszkiem Orkiestry czy datkiem w Kościele kupić sobie spokojne sumienie na cały rok. Sam uważam, że mam w tym obszarze dużo do nadrobienia niezależnie od tego, że dzięki zachętom Madzi biorę udział w WOŚP, składam się na Szlachetną Paczkę, czy jak wybuchła wojna w Ukrainie przyjąłem uchodźców pod swój dach.

Do harmonii w naszym życiu musimy wkomponować pomaganie jako integralną ciągłą cześć naszej filozofii życia. Stad w “filozofii” Woda Tlen iSen stanowi ona jeden z 9 najważniejszych elementów. Trzeba też uważać na obiegową opinią, że nie da się pomoc wszystkim to w sumie po co pomagać. Nie poddawajmy się temu i nie tylko sami pomagajmy, ale zachęcajmy innych do pomocy. W ten sposób przekonamy się jak wielką moc ma wspólne i konsekwentne działanie śpiewając za Czesławem Niemenem “... ludzi dobrej woli jest więcej...”.

**Wiara, nadzieja, miłość**

Na koniec będąc chrześcijaninem podeprę się Nowym Testamentem a dokładniej ostatnim fragmentem Hymnu do miłości z I listu Św. Pawła do Koryntian _„Teraz więc pozostaje wiara, nadzieja, miłość, te trzy; lecz z nich największa jest miłość.”_ Jak widać wiara i nadzieja są bardzo ważne, ale to miłość ma największą moc. W pomaganiu dokładnie jest tak samo. Miłość rozumiana jaki miłością do drugiego człowieka, niezależnie od tego skąd pochodzi, jak wygląda oraz jaką religię wyznaje. Jeśli brakuje wiary, kończy się nadzieja, ale jeśli wciąż jest bezinteresowna miłość, nic nie jest stracone. Miłość zawsze odbudowuje nadzieje i wiarę w drugiego człowieka. Jeśli zatem szukaliście prostej recepty, aby wasza energia duchowa nabrała mocy działajcie z miłością. Z miłością to znaczy bez szukania poklasku, cierpliwie i bez wstyducytując ze wspomnianego listu Św. Pawła. Takie podejście do pomagania jest wspólne dla znakomitej większości znanych czy nieznanych wolontariuszy. Warto spróbować i z miłością ruszyć do dzieła pomagania, a jestem pewien ze pomożesz nie tylko innym, ale i sobie.

Gdybyś jednak szukał alternatywnej nauki na temat miłości ponownie przychodzi z pomocą filozofia. „Uczta” Platona to nic innego jak kwintesencja starożytnego rozłożenia na czynniki pierwsze pojęcia miłości. Dialog pomiędzy znanymi osobistościami życia publicznego czasów Sokratesa daje wiele do myślenia i dotyka bardzo wiele płaszczyzna zjawiska nazywanego miłością. Najbardziej istotnym fragmentem jest mowa Sokratesa, która pogłębia ideę miłości jako drogi prowadzącej do mądrości. Stwierdza, że miłość nie ogranicza się jedynie do miłosnego afektu, ale daje również możliwość głębszego poznania siebie i otaczającego nas świata. Platon słowami Sokrates odkrywa kluczową rolę miłości w pomaganiu i dążeniu do doskonałości.
Przytoczone powyżej przykłady wskazują, że rola miłości zarówno w stosunku do drugiego człowieka jak również w odkrywaniu najlepszej wersji siebie odgrywa fundamentalną rolę. Mam nadzieję, że zarówno przemyślenia starożytnych Stoików jak i nowożytnych twórców Pisma Świętego przekonają Cię o tym jak wielka nieodkryta siła drzemie w słowie MIŁOŚĆ. Nie dajmy sobie wmówić, że to przereklamowany slogan, wykorzystajmy go a pomaganie innym pojawi się naturalnie.

**Co warto z tego rozdziału zapamiętać**

1. DZIAŁANIE naszej energii duchowej objawia się **w bezinteresownym** pomaganiu innym, a także w zachęcaniu innych do włączania się w dzieło pomocy potrzebującym.
2. **Otwórz** się na drugiego człowieka i **bądź** **tolerancyjn**y, gdyż prawdziwe pomaganie nie ma koloru skory, religii czy narodowości.

3. **Uczenie** innych jest najlepszą formą pomocy nie bądź jednak zaskoczony, gdy ktoś nie jest na to gotowy.
4. **Form pomocy jest bez liku** na pewno znajdziesz coś dla siebie.

5. Jeśli zniknęła wiara i nadzieja **miłość** jest kluczem do dalszego pomagania innym i sobie.
