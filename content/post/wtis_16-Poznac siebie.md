---
title: WTiS_16 - Poznać siebie
date: 2025-11-29T06:36:00
description: WODA TLEN I SEN
featured_image: /images/paul-pastourmatzis-VQYK1he07Ow-unsplash.jpg
draft: false
---
DROGI CZYTELNIKU Jeśli trafiłeś tutaj przed przeczytaniem wcześniejszych wpisów mocno zachęcam aby rozpocząć od **TU ZACZNIJ** a następni zapraszam do przeczytania wszystkich wpisów na blogu zaczynając od **WTiS_01 - Woda**.

Gorąco zachęcam. Arcos.

_„Mądrość nie bierze się z czytania, ale z przemyśleń nad_ _przeczytanym - Carl Hilty_

**Poznanie siebie zależy od Ciebie**

Zacznę od dobrych wiadomości. Czytelnicy mojego bloga już wiedzą, że jeśli coś od nas zależy mamy nad tym pełną kontrolę. Dokładnie tak jest w procesie poznawania siebie Tylko od nas zależy i mamy pełną kontrolę nad tym  na ile zdobytą o sobie wiedzę uda się przekuć w **mądrość** (ang. Wisdom). Mądrość, czyli praktyczną wiedzę do działania oraz przejęcia kontroli nad samym sobą. To powinno pozwolić poukładać Twój świat od nowa i uzupełni brakujące w nim elementy.

Po pierwsze aby tak się stało niezbędna będzie umiejętność refleksyjnego - czasami bardzo krytycznego spojrzenia na nasze aktualne życie. Aby to zrobić musimy posiąść umiejętność skupienia się na jednej rzeczy - jak to zrobić pisałem w wpisie "WTiS_12 Wypoczywaj".  

Następnym ważnym kolejnym krokiem jest konieczność zarezerwowania w swoim kalendarzu czasu z samym sobą. To jest ten unikalny moment, kiedy możesz ocenić kondycję poszczególnych elementów “filozofii” WTiS w swoim życiu. 

Nie spiesz się, zrób to refleksyjnie z godną stoickiego mędrca **odwagą** (ang. Courage). Niech Twoja ocena wynika z przemyśleń i będzie **sprawiedliwa** (ang. Justice). Taki przegląd siebie pozwoli Ci na podjęcie odpowiednich kroków „tu i teraz”. Dodatkowo dzięki Twojej **wstrzemięźliwości** (ang. Temperance) w stosunku do dotychczasowych nawyków i działań twoje życie nabierze odpowiedniej harmonii.

![](/images/Image%2013-12-2025%20at%2007.54.jpg)

W poprzednim wpisie WTiS_15 pisałem dużo czasu poświęciłem uważności i zapewne uważni czytelnicy odkryli w moich ostatnich słowach nawiązanie do jednego z ważniejszych fundamentów myśli filozoficznej **Summum bonum** czyli **Najwyższego** **dobra**. Dla przypomnienia według tej myśli osiągniecie najwyższego dobra (czyli najlepszej wersji siebie) jest możliwe, tylko wtedy, jeśli nasze życiowe decyzje opieramy o wymienione wyzej wartości moralne (Mądrość, Odwaga, Sprawiedliwość i Wstrzemięźliwość). Stanowią one fundament spójnego i harmonijnego życia i odegrały krytyczną role podczas tworzenia całej _“filozofii”_ **WODA TLEN iSEN**. Rekomenduje, aby realizując przegląd siebie i ocenę stanu Twoich filarów harmonijnego życia zawsze opierać o się o ten sprawdzony fundament, który liczy już niemalże 2500 lat.

P**raktyczna “filozofia”**

Jak zacząć? Między teorią a praktyką jest często przepaść. Dlatego od samego początku jak już wcześniej wspomniałem tworząc _"filozofię"_** WODA TLEN iSEN** towarzyszyła mi jedna myśl, że musi ona być bardzo praktyczna.
We wcześniejszych wpisach na blogu starałem się jak najprościej opisać i pogrupować 3 główne filary harmonijnego życia. Jak było to widać w wielu miejscach korzystałem ze znanych myśli filozofów, naukowców, przywódców narodowych czy duchowych. Chciałem w ten sposób zainspirować, ale również pokazać, że omawiane zagadnienia można łatwo połączyć z konkretnymi ludźmi, których życie pokazało jak praktycznie z nich korzystali.

Wskazywałem również na techniki i narzędzia, które pomagają mi w ciągłej pracy nad sobą oraz książki, które według upodobań mogą pogłębić wiedzę ze wskazywanego przeze mnie obszaru. Każdego wpis opisujący 9 filarów harmonijnego życia zawierał też krótkie podsumowanie z najważniejszymi według mnie przemyśleniami, które ostatecznie składają się na listę, którą można wykorzystać do przeglądu siebie.

W zakładce WTiS na blogu zamieściłem matrycę _“filozofii”_ **WODA TLEN iSEN** w formie obrazkowej zagadki. Teraz przychodzi idealny czas na to, aby przedstawić tą samą matrycę w formie opisowej. Przedstawia ona jak 3 główne FILARY _“filozofii”_ **WODA TLEN iSEN** się przenikają, uzupełniają i tworzą filary ENERGII WITALNEJ.

![](/images/Image%2013-12-2025%20at%2007.58.jpg)

Postanowiłem przedstawić to w takiej formie, gdyż chciałem w maksymalnie prosty i intuicyjny sposób usystematyzować multi-dyscyplinarną wiedzę opisaną w poprzednich wpisach. Dodatkowo taki układ daje możliwość prostej oceny oraz zidentyfikowanie obszarów, które wymagają szczególnej uwagi i zaangażowania. Jak zatem ocenić swoją kondycję energii witalnej w oparciu o 3 filary _"filozofii"_ **WODA TLEN ISEN**

**Jak ocenić swoją energię witalną.**

Sposobów jest wiele możesz spróbować na podstawie powyższej matrycy zrobić to sam, zachęcam do pogłębienia wiedzy z poprzednich wpisów. Jeśli wydaje Ci się to zbyt złożone i chciałbyś uzyskać pomoc w tym temacie służę pomocą zachęcam do kontaktu - szczegóły w zakładce "Kontakt". Chętnie umówię się na pierwszą darmową konsultację na której opowiem o istocie "filozofii"** WODA TLEN iSEN **oraz moim autorskim teście energii witalnej, a także ewentualnych dalszych zasadach współpracy.

Niezależnie od sposobu w jaki sposób dokonasz swojego przeglądu siebie spójrz na wynik z ciekawością - nie oceniaj się . Zaakceptuj to, że tak wygląda dzisiejsza kondycja Twojej energii witalnej oraz poszczególnych filarów **WODA, TLEN iSEN.** Jeśli jesteś z niej zadowolony fantastycznie, jeśli uważasz, że warto nad nią popracować niech aktualny stan będzie punktem wyjścia do codziennej pracy nad najlepszą wersją siebie.

**Przegląd siebie to** **zaledwie** **początek**

Przegląd siebie to zaledwie początek.  Ale jestem przekonany, że dzięki niemu uzyskasz większa niż do tej pory samoświadomość. Dzięki niemu będziesz mógł skupić się na najważniejszych obszarach w drodze do harmonijnego życia. Zanim jednak ruszysz w drogę kluczowe  będzie precyzyjne określenie Twoich najważniejszych **wartości życiowych**.

Łatwo można wymienić wiele wartości uniwersalnych takich jak rodzina, zdrowie czy rozwój osobisty. Kluczem jednak jest to, aby to była Twoja personalna lista - tak abyś o każdej porze dnia in nocy wiedział co jest dla Ciebie naprawdę ważne. Posiadanie takiej listy w czasie życiowych wyzwań, w chwilach próby czy w momentach, kiedy mamy ważny dylemat daje gwarancje, że wiemy jakie decyzje są zgodne z naszym życiowymi priorytetami i wartościami. Jeśli nie posiadasz precyzyjnego spisanego na piśmie zestawienia swoich priorytetów i wartości to jest właśnie czas, aby go stworzyć. Może to być zwykła ponumerowana lista Twoich wartości (priorytetów) - można też się pokusić o bardziej złożone, ale też praktyczne rozwiązanie nazywane **kołem wartości. **Taka forma wizualizacji pozwala w ciekawy sposób uwidocznić swoisty algorytm, który w Twoim życiu pomaga Ci podejmować decyzje. Poniżej przedstawione koło wartości jest skonstruowane na podstawie kluczowych wartości zawartych w _"filozofii"_** WODA TLEN iSEN**. Daje możliwość nie tylko łatwego pokazania głównych wartości, ale również co bardzo istotne ich wagi w Twoim życiu.

![](/images/Image%2013-12-2025%20at%2008.12.jpg)

Ćwiczenie polegające na zdefiniowaniu swojego koła wartości w oparciu o przeprowadzoną analizę filarów harmonijnego życia to swoistego rodzaju sesja coachingowa. Każdy z nas może przejść ją sam ze sobą. Czasami warto też to zrobić wspólnie z zaufaną profesjonalna osobą, która posiada odpowiednie umiejętności towarzyszenia i wspierania w procesiepoznawania siebie. Jeśli czujesz potrzebę takiej pomocy w pracy nad zestawem swoich wartości bądź masz jakieś wątpliwości co do interpretacji analizy energii witalnej ponownie służę swoją pomocą. Możemy razem wypracować koło Twoich wartości w oparciu o wszystkie elementy _"filozofii"_ **WODA TLEN iSEN**. Podczas takich spotkań możemy też pogłębić obszary, które tego wymagają oraz na koniec wyznaczyć cele nad którymi warto się skupić. Szczegóły jak się ze mną skontaktować znajdziesz w zakładce "Kontakt"

Jeśli po dotarciu do tego miejsca czujesz się delikatnie przytłoczony ilością zagadnień i obszarów nie ma w tym nic nadzwyczajnego. Z moje perspektywa są 2 najważniejsze elementy, na których warto się skupić na początku - tu i teraz.

Pierwszy to **zmiana sposobu myślenia i nastawienia**. Miej otwartą głowę bądź jak Grek Zorba z powieści Nikosa Kazantzakisa i „żyj każdego dnia z pasją”. Nie myśl stereotypami, nie czekaj na drugie lepsze życie. Pamiętaj słowa Konfucjusza wypowiedziane 27 wieków temu, ale wciąż bardzo aktualne **„Mamy** **dwa życia. To** **drugie** **zaczyna się wtedy, kiedy się zorientujemy, że** **mamy tylko jedno".**

Ta myśl prowadzi mnie do drugiego kluczowego elementu. **Działaj TU i TERAZ** bo masz jedno życie. Wszystko znajduje się w Twoich rękach a przede wszystkim w głowie. Przypominając za stoikami, co pomyślimy i jakie decyzje podejmiemy to jedyna realna rzecz na jaką mamy 100% wpływ.

Nie odbieraj sobie tej możliwości. Postępy w pracy nad “najlepszą wersją siebie” będą zależały głównie od Ciebie. Bądź cierpliwy i konsekwentny, korzystaj z metody małych kroków przyniesie najlepsze efekty. Postaw ten pierwszy krok już dziś przypominając sobie słowa chińskiego filozofa Laozi z początku mojej książki, że **“nawet najdalsza podroż zaczyna się od pierwszego kroku”.**

**Zachęcam abyś postawił go TU I TERAZ !**
