---
title: WTiS_17 - NOWY ROK NOWY TY
date: 2025-12-31T18:26:00
description: WODA TLEN I SEN
featured_image: /images/boliviainteligente-4MVUGZfMTuI-unsplash.jpg
draft: false
---
DROGI CZYTELNIKU Jeśli trafiłeś tutaj przed przeczytaniem wcześniejszych wpisów mocno zachęcam aby rozpocząć od [TU ZACZNIJ](https://wodatlenisen.site/about/) a następni zapraszam do przeczytania wszystkich wpisów na blogu zaczynając od [WTiS - WODA_01](https://wodatlenisen.site/post/wtis01/). Gorąco zachęcam - ARCOS.

„_Podstawowe zadanie w życiu polega na tym, by identyfikować i odpowiednio dzielić sprawy na zewnętrzne , nad którymi nie mamy kontroli oraz na te związane z naszymi wyborami"_ - Epiktet

**TWÓJ  WYBÓR**

Nowy rok warto rozpocząć od tego aby w sposób przejrzysty i jasny dokonać naszych wyborów. Ja osobiście nie jestem zwolennikiem, aby start swojej zmiany łączyć z jakimś mitycznym/numerologicznym dniem jak 1 stycznia.  Nie mniej zdaję sobie sprawę z tego, że jest wiele osób, dla których ta data może odgrywać istotną rolę w procesie rozpoczęcia zmiany. Można i zatem ją wykorzystać po to aby rozpocząć w sposób świadomy proces "poszukiwania najlepszej wersji siebie". Dla wnikliwych czytelników mojego bloga oczywiste jest, że to poszukiwanie najlepszej wersji siebie stanowi fundament harmonijnego i szczęśliwego życia, które wymaga dobrego zbilansowania 3 głównych jego filarów czyli  [WODY, TLENU i SNU](https://wodatlenisen.site/wtis/). Jeśli w którymś z tych obszarów odczuwasz deficyt warto w sposób refleksyjny czyli  świadomy rozpocząć działanie a Nowy Rok nie jest do tego w cale potrzebny.

NOWOROCZNE POSTANOWIENIA

Dlaczego łączenie postanowienia zmiany z jakąś datą ( np. 1 stycznia) stanowi pewne ryzyko.  Życiowym przykładem nieudanego powiązania 1 stycznia ze swoim postanowieniem są zapisy do klubów fitness. W żargonie właścicieli klubów i trenerów osoby przychodzące po 1 stycznia nazywane są "postanowieniami noworocznymi" . Jest to okres największego zatłoczenia w klubach fitness, gdzie kumulują się osoby stale dbające o swoją kondycję fizyczną wraz z "tymi nowymi". Nikt się tym chwilowym przepełnieniem  jednak mocno nie przejmuje gdyż statystyki wskazują, że 80% osób odpada w ciągu kilku miesięcy od startu. Pozostają z nim frustracja oraz poczucie nie zrealizowanego celu - dlaczego tak jest ?

Wynika to z faktu, że zmiana wymaga czasu i nie zależy w żaden sposób od dnia w którym zaczniemy tylko od długości czasu jaki wytrwamy w postanowieniu. Zmiana złych nawyków na dobre to proces i potrzebujemy do tego konsekwencji a nie magicznej daty. Jeśli jednak dla Ciebie Nowy Rok dobry moment na zmianę wykorzystaj go gdyż nie ma na co czekać podejmij krok ku zmianie TU i TERAZ.

**Wszystkim życzę na  NOWY ROK 2026 jak najwięcej refleksji zamiast impulsywnych reakcji oraz dużo energii i siły do podejmowania działania, które doprowadzi Was do lepszej wersji siebie. W tym wszystkim odnajdźcie czas na wypoczynek. Niech "filozofia" WODA TLEN i SEN zadziała na WAS w pełni - DO SIEGO ROKU !**

\*\*ARCOS \*\*
