---
date: '2024-10-29T22:41:34+01:00'
draft: false
featured_image: "/images/wtis03.jpg"
title: 'WTiS_03 - Sen'
---
![This is text if image doesn't load](/images/sen.jpg "nazwa")

*“Jesteśmy z tego samego materiału, co nasze sny” - William Shakespeare*

## **DEFINICJA:**

### *"Sen to stan fizjologiczny, cyklicznie pojawiający się i przemijający w rytmie dobowym, charakteryzujący się obniżeniem wrażliwości na bodźce, zredukowaniem aktywności motorycznej i aktywności kory mózgowej, zwolnieniem czynności serca, oddychania i innych czynności fizjologicznych oraz chwilową utratą świadomości"*


Pisanie o śnie w kontekście jednego z filarów harmonijnego życia wydaje się być dość intuicyjne. W końcu jak tu żyć w harmonii bez odpoczynku. Patrząc jednak z innej strony na pierwszy rzut oka trudno sobie połączyć **SEN** z pozostałymi wcześniej wymienionymi elementami czyli **WODą i TLENem**. Nic bardziej mylnego, gdyż **SEN** rozumiany jako odpoczynek jest domknięciem koła w jakim funkcjonują wszystkie procesy życiowe - **BUDOWANIE, DZIAŁANIE i REGENERACJA**.

![This is text if image doesn't load](/images/WTIS_kolo.jpg "nazwa")
*Autorska koncepcja "Koła procesów życiowych" 

Sam **SEN** jest bardzo często niedoceniany wręcz stygmatyzowany. Często słyszymy *„odpocznę na emeryturze”, „szkoda czasu na sen” czy „sen jest dla mięczaków”*. Są to bardzo niebezpieczne, ale powszechnie propagowane stereotypy. Pamiętajmy, dobrze zaplanowany i wykonany odpoczynek jest kluczowy do zdrowego i harmonijnego życia w każdym jego wymiarze: fizycznym, intelektualnym oraz duchowym. 

Twoje ciało potrzebuje **REGENERACJI** i to na pewno nie takiej jak poniżej .....

![This is text if image doesn't load](/images/wtis03sen.jpg "nazwa")
*Zdjęcie: John Moeses Bauan na Unsplash*


Odpowiedniej jakości i długości dobry **SEN** to nie tylko sprawdzony sposób na odbudowę energii fizycznej, ale przede wszystkim przepis na zdrowie i długowieczność.  Jak dla mnie są to argumenty, które warto wziąć po uwagę. Skoro na pytanie „kto chciałby żyć długo i …. zdrowo” odpowiedz jest dość oczywista, to dlaczego **SEN** jest tak mocno nie doceniony.  

Jak to bywa z większością istotnych spraw w naszym życiu, aby coś naprawdę docenić – w tym wypadku sen – musimy dostrzec jego wymierne korzyści. I tu pojawia się problem, ponieważ zbawienne efekty dobrego wysypiania się nie są natychmiastowe. Szczególnie w dzisiejszych czasach, kiedy żyjemy w kulturze „instant”, gdzie wszystko chcemy mieć tu i teraz (ang, "on demand)", cierpliwe budowanie zdrowych nawyków staje się nie lada wyzwaniem.

Niestety, jeśli chodzi o sen, efekty jego jakościowej poprawy nie są widoczne od razu. Aby je zauważyć, trzeba podchodzić do niego systematycznie i metodycznie, dbając o trzy kluczowe elementy:

1/ Regularność zasypiania – kładzenie się spać o tej samej godzinie

2/ Odpowiednia długość snu – minimum 6–9 godzin

3/ Higiena snu – zadbanie o higienę ciała i umysłu (cyfrowy detoks, unikanie niebieskiego światła i rozpraszaczy przed snem)

![This is text if image doesn't load](/images/wtis03sen2.jpg "nazwa")
*Zdjęcie: Nubelson Fernandes na Unsplash*

Faktem jest, że zmiany cywilizacyjne potęgują problem niewyspania. Jednak zjawisko to ma wiele innych przyczyn. Nie tylko osoby, które świadomie skracają sen, cierpią na jego niedobór. Wiele osób, mimo szczerych chęci, nie jest w stanie przespać dobrej jakości nocy.

Przyczyn jest wiele, ale kluczową rolę odgrywają zaburzenia w wydzielaniu melatoniny – hormonu snu. Jego niedobory wynikają m.in. ze stresu, nieregularnego trybu życia oraz braku higieny cyfrowej. Co więcej, z wiekiem (niestety już po czterdziestce) szyszynka – organ odpowiedzialny za produkcję melatoniny – zaczyna wytwarzać jej coraz mniej.

Niedobór melatoniny prowadzi do rozregulowania zegara biologicznego, a to z kolei wpływa na jakość i stabilność snu. Optymalna długość snu u osoby dorosłej wynosi od sześciu do nawet dziewięciu godzin.

A na koniec – mała zapowiedź kolejnych wpisów na blogu: w czasie snu dzieje się prawdziwa magia. Jeśli chcesz dowiedzieć się więcej, zapraszam do lektury kolejnych artykułów.

Dobrych i długich snów!

#### SEN TO TRZECI FILAR HARMONIJNEGO ŻYCIA! 

## **WSKAZÓWKI:**

1.Wysypiaj się. Min 6-9h snu dziennie to od 4 do 6 pełnych cykli snu. 

2.Nie poddawaj się stereotypom stygmatyzującym odpowiednio długi sen!

3.Higiena cyfrowa przed snem, tak samo ważna jak higiena jamy ustnej.

![This is text if image doesn't load](/images/WTiS_piktogram.png "nazwa")

