---
date: '2024-10-29T22:41:34+01:00'
draft: false
featured_image: "/images/wtis03.jpg"
title: 'WTiS_03 - Sen'
---
![This is text if image doesn't load](/images/sen.jpg "nazwa")

*“Jesteśmy z tego samego materiału, co nasze sny” - William Shakespeare*

## **DEFINICJA:**

### *"Sen to stan fizjologiczny, cyklicznie pojawiający się i przemijający w rytmie dobowym, charakteryzujący się obniżeniem wrażliwości na bodźce, zredukowaniem aktywności motorycznej i aktywności kory mózgowej, zwolnieniem czynności serca, oddychania i innych czynności fizjologicznych oraz chwilową utratą świadomości"*


Pisanie o śnie w kontekście jednego z filarów harmonijnego życia wydaje się być dość intuicyjne. W końcu jak tu żyć w harmonii bez odpoczynku. Patrząc jednak z innej strony na pierwszy rzut oka trudno sobie połączyć **SEN** z pozostałymi wcześniej wymienionymi elementami czyli **WODą i TLENem**. Nic bardziej mylnego, gdyż **SEN** rozumiany jako odpoczynek jest domknięciem koła w jakim funkcjonują wszystkie procesy życiowe - **BUDOWANIE, DZIAŁANIE i REGENERACJA**.

![This is text if image doesn't load](/images/WTIS_kolo.jpg "nazwa")
*Autorska koncepcja "Koła procesów życiowych" 

Sam **SEN** jest bardzo często niedoceniany wręcz stygmatyzowany. Często słyszymy *„odpocznę na emeryturze”, „szkoda czasu na sen” czy „sen jest dla mięczaków”*. Są to bardzo niebezpieczne, ale powszechnie propagowane stereotypy. Pamiętajmy, dobrze zaplanowany i wykonany odpoczynek jest kluczowy do zdrowego i harmonijnego życia w każdym jego wymiarze: fizycznym, intelektualnym oraz duchowym. 

Twoje ciało potrzebuje **REGENERACJI** i to na pewno nie takiej jak poniżej .....

![This is text if image doesn't load](/images/wtis03sen.jpg "nazwa")
*Zdjęcie: John Moeses Bauan na Unsplash*


Odpowiedniej jakości i długości dobry **SEN** to nie tylko sprawdzony sposób na odbudowę energii fizycznej, ale przede wszystkim przepis na zdrowie i długowieczność.  Jak dla mnie są to argumenty, które warto wziąć po uwagę. Skoro na pytanie „kto chciałby żyć długo i …. zdrowo” odpowiedz jest dość oczywista, to dlaczego **SEN** jest tak mocno nie doceniony.  

Jak to bywa z większością istotnych spraw w naszym życiu, aby cokolwiek docenić (w tym wypadku sen), potrzebujemy zobaczyć wymierne korzyści. I tutaj pojawia się problem, gdyż zbawienne efekty dobrego wysypiania się nie pojawiają się od razu. Szczególnie w dzisiejszych czasach "instant", kiedy **chcemy mieć** wszystko tu i teraz (z ang."on demand") staje się to nie lada wyzwaniem. Niestety w kwestii snu, aby zauważyć efekty trzeba do niego podchodzić bardzo systematycznie i metodycznie. Trzeba zadbać o 3 kluczowe elementy: regularność zasypiania (ta sama godzina), poświęcanie na sen odpowiedniej ilości czasu (6-9h) oraz co mocno niedoceniane zadbanie przed snem o higienę nie tylko ciała ale i głowy (higiena cyfrowa czyli brak niebieskiego światła i rozpraszaczy przed snem). 

![This is text if image doesn't load](/images/wtis03sen2.jpg "nazwa")
*Zdjęcie: Nubelson Fernandes na Unsplash*

Faktem jest, że zmiany cywilizacyjne potęgują problem niewyspania. Zjawisko to jednak ma wiele innych podłoży. Nie tylko osoby, które świadomie dokonują wyboru o skracaniu snu śpią za krótko. Jest wiele osób, które pomimo chęci przespania dobrej jakościowo nocy nie są w stanie tego zrealizować.

Przyczyn jest wiele, ale to zaburzenia w wydzielaniu hormonu melatoniny są kluczowym podłożem problemów ze snem. Problemy z wydzielaniem melatoniny wynikają ze stresu, nierównomiernego trybu życia i braku higieny cyfrowej. Dodatkowo z wiekiem (niestety już po czterdziestym roku życia) szyszynka odpowiedzialna za wytwarzanie tego hormonu w sposób naturalny zmniejsza jego produkcję. 

Niedobory melatoniny są początkiem rozregulowania zegara biologicznego, który pomaga w stabilnym i jakościowo prawidłowym śnie. Śnie którego długość u osoby dorosłej powinna minimalnie trwać sześć godzin a optymalnie nawet dziewięć.   

I na koniec w ramach zajawki dalszych artykułów na tym blogu powiem tylko ze w czasie snu dzieje sie magia. Jeśli chcesz dowiedzieć się więcej zapraszam do czytania kolejnych wpisów na moim blogu. 

Dobrych i długich snów !

#### SEN TO TRZECI FILAR HARMONIJNEGO ŻYCIA! 

## **WSKAZÓWKI:**

1.Wysypiaj się. Min 6-9h snu dziennie to od 4 do 6 pełnych cykli snu. 

2.Nie poddawaj się stereotypom stygmatyzującym odpowiednio długi sen!

3.Higiena cyfrowa przed snem, tak samo ważna jak higiena jamy ustnej.

![This is text if image doesn't load](/images/WTiS_piktogram.png "nazwa")

