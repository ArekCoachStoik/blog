---
title: WTiS_09 -Regeneracja fizyczna
date: 2025-03-29T01:41:00
description: WODA TLEN I SEN
draft: false
featured_image: /images/wtis08WF.jpg
---
_„Sen jest to skracanie sobie życia w tym celu, aby go wydłużyć”- Tadeusz Kotarbiński_

Przechodzimy do ostatniego filaru filozofii Woda, Tlen iSen czyli REGENERACJI. Często słyszymy „odpocznę na emeryturze”, „szkoda czasu na sen” czy „sen jest dla słabych”. Są to bardzo niebezpieczne, ale powszechnie propagowane stereotypy. Pamiętajmy, dobrze zaplanowany i wykonany odpoczynek jest kluczowy do zdrowego i harmonijnego życia w każdym jego wymiarze: fizycznym, intelektualnym oraz duchowym. Twoje ciało (SOMA) potrzebuje regeneracji (SEN). Odpowiedniej jakości i długości dobry SEN to nie tylko sprawdzony sposób na odbudowę energii fizycznej, ale przede wszystkim przepis na zdrowie i długowieczność. Jak dla mnie są to argumenty, które warto wziąć po uwagę. Skoro na pytanie „kto chciałby żyć długo i …. zdrowo” odpowiedz jest dość oczywista, dlaczego SEN jest tak mocno nie doceniony. Jak to bywa z większością istotnych spraw w naszym życiu, aby cokolwiek docenić (w tym wypadku sen), potrzebujemy zobaczyć wymierne efekty jego działania. Jeśli do tego chcemy nie tylko zobaczyć efekty, ale jeszcze je zrozumieć musimy podejść do tematu naukowo. Sen i naukę możemy powiązać w dwojaki sposób. Po pierwsze nauka podzieliła sen na określone fazy i zdefiniowała rolę każdej z nich. Po drugie określiła również, ile takich faz snu potrzebujemy do regeneracji. Poza niezbędną w czasie snu odbywa się również konsolidacja i przyswojenie zdobytej wiedzy. Zapewne każdy słyszał o wkładaniu książki pod poduszkę przed egzaminem co miało pomóc w jeszcze lepszym przyswojeniu wiedzy. Ta książka pod poduszką poza ryzykiem, że będzie nam się niewygodnie spało nic nie daje, ale sen i trwające podczas niego procesy już zdecydowanie tak. Jak zatem nie skorzystać ze wszystkich dobrodziejstw jakie wiążą się ze snem. SNEM, czyli teoretycznie najbardziej pasywną funkcją naszego organizmu, bez której najbardziej aktywna funkcja, czyli DZIAŁANIE nie ma szansy na swoją pełną realizację. Czy aby na pewno SEN jest taki pasywny jak się nam wydaje. Czy na pewno zbyt wiele się wtedy nie dzieje?![This is text if image doesn't load](/images/wtis08bieg.jpg "nazwa")

_Zdjęcie: Fitsum Admasu na Unsplash_

Co się dzieje, jak śpimy Opowiedz na to pytanie może być zaskakująca. Dzieje się bardzo wiele, dzieje się magia. Nauka podzieliła sen na dwie kluczowe fazy. NREM nazywaną fazą powolnego ruchu gałek ocznych oraz REM nazywaną fazą szybkiego ruchu gałek ocznych. Te dwie fazy tworzą jeden cykl, który trwa ok 90 minut. Im więcej takich pełnych cykli uda nam się podczas jednej nocy zrealizować tym więcej korzyści uzyskamy. Minimalna ilość jak jest rekomendowana medycznie to 4 cykle, czyli 6 godzin, optymalnie, jeśli będzie ich 5 a nawet 6, gdyż w każdym kolejnym cyklu wydłuża się magiczna faza REM. Zanim jednak do niej dojdziemy jest faza NREM, która składa się z 4 różnych etapów/faz. Faza 1, kiedy następuje obniżenie aktywności mózgu i tracimy kontakt z rzeczywistością. W fazie drugiej zapadamy w sen i następuje wyłączenie świadomości. To w tej fazie snu wybudzenie jest największym szokiem dla organizmu i może przyprawić o ból głowy. Faza 3 to odpoczynek dla mózgu, kiedy zwalnia swoją pracę do minimum. Faza 4 to sen głęboki w którym cały organizm odpoczywa, spada ciśnienie, temperatura naszego ciała oraz napięcie mięśni. Zrobiło się tak sielsko i przyjemnie, ale wybudzenie w tej fazie snu ma podobne konsekwencje jak w fazie drugiej. Z tej przysłowiowej nirwany i relaksu mózg przechodzi do kluczowej fazy snu nazwanej przeze mnie magicznej, czyli REM. REM (ang. rapid eye movements) to wzrost aktywności mózgu, zaczyna się jego regeneracja i przygotowanie do trudów kolejnego dnia. Co ważne w tej fazie następuje również konsolidacja i usystematyzowanie przyswojonej wiedzy. Zamiast książki pod poduszką faza REM minimum 5 razy w ciągu nocy przyniesie zdecydowanie lepsze skutki. Na koniec wisienka na torcie. REM to czas marzeń sennych. Mam nadzieje, że dzięki harmonijnemu życiu w duchu filozofii Woda Tlen iSen twoje sny będą piękne i długie. Co jednak, kiedy pojawiają się problemy ze snem i z magii REM niewiele zostaje. Jak to wpływa na nasze życie?

![This is text if image doesn't load](/images/wtis08walk.jpg "nazwa")

_Zdjęcie: Krzysztof Kowalik na Unsplash_

Zmiany cywilizacyjne utrudniają wysypianie Faktem jest, że zmiany cywilizacyjne potęgują problem niewyspania. Zjawisko to jednak ma wiele innych podłoży. Nie tylko osoby, które świadomie dokonują wyboru o skracaniu snu śpią za krótko. Jest wiele osób, które pomimo chęci przespania dobrej jakościowo nocy nie są w stanie tego zrealizować. Przyczyn jest wiele, ale to zaburzenia w wydzielaniu hormonu melatoniny są kluczowym podłożem problemów ze snem. Problemy z wydzielaniem melatoniny wynikają ze stresu, nierównomiernego trybu życia i braku higieny 84 Arianna Huffington (ur. 15 lipca 1950 w Atenach, w Grecji) – amerykańska pisarka, dziennikarka i przedsiębiorca greckiego pochodzenia, z wykształcenia ekonomistka. Twórczyni serwisu The Huffington Post. 120 cyfrowej. Dodatkowo z wiekiem (niestety już po czterdziestym roku życia) szyszynka odpowiedzialna z produkcję tego hormonu w sposób naturalny zmniejsza jego produkcję. To może być początkiem problemów regulacji zegara biologicznego, który pomaga w stabilnym śnie. Są bardzo proste zasady, aby wesprzeć zdrowy sen. Wywietrz sypialnie, a nawet jeśli to możliwe śpij z otwartym oknem, gdyż TLEN to dobry SEN. Nie jedz obfitych ciężkostrawnych posiłków po 18, głównie pij (jak widać WODA i TLEN wspierają SEN :-) Pamiętaj o mądrości ludowej, o które często przypomina mi moja żona Anetka - „jak sobie pościelisz tak się wyśpisz”. Dobry materac, poduszka oraz naturalna świeża pościel wraz dobraną do pory roku piżamą bardzo wspomagają dobry sen. Zadbaj o swój stan emocjonalny. Nie zasypiaj w konflikcie z domownikami, aby tak jak śpiewa Kwiat Jabłoni zacząć kolejny dzień „Od nowa”. Na koniec wrócę jednak do melatoniny naturalnego środka usypiającego i higieny cyfrowej. Transformacja do cywilizacji cyfrowej przynosi ze sobą efekt zwiększonej ekspozycji na niebieskie światło, które jest emitowane z wszelkiej maści ekranów. Niebieskie światło wpływa bardzo negatywnie na produkcję melatoniny. Jeśli nad tym nie zapanujesz, a zapanowanie nad uzależnieniem elektronicznym jest coraz trudniejsze, dzień po dniu twój sen będzie się pogarszał. Stosuj detoks elektroniczny na minimum 2h przed snem. To idealny czas na stoicki przegląd siebie, o którym już wspominałem oraz co 121

polecam z całego serca czas na dobrą książkę do poduszki a nie pod.

![This is text if image doesn't load](/images/wtis08watch.jpg "nazwa")

_Zdjęcie: Sonja Langford na Unsplash_

Dobra książka do poduszki, czyli jaka? Czyli praktycznie każda. Ja stosuję zasadę przemienności. Staram się czytać książki na przemian jedną, która da mi chwile refleksji oraz pozwoli rozwinąć się fizycznie, intelektualnie bądź duchowo. Drugą dla zupełnego relaksu pozwalając sobie wejście w fikcyjny świat bohaterów powieści i opowiadań. Unikam horrorów i książek opisujących drastyczne sytuacje z jednej strony to nie mój klimat z drugiej takie publikacje zamiast wprowadzić nas w spokojny stan przed snem mogą pobudzić negatywne emocje i mieć skutek zupełnie odwrotny do zamierzonego. A celem czytania przed snem jest obniżenie stresu. Podczas badań przeprowadzonych na studentach przez naukowców z University w Sussex wykazano, że zaledwie 6 minut czytania przed snem obniżyło poziom stresu o 68%. Czytanie przed snem oczyszcza z negatywnych myśli, uspokaja umysł i przygotowuje ciało do spokojnego snu, a co najważniejsze go wydłuża. Trudno nie docenić roli czytania w trenowaniu mózgu co wpływa na lepszą pamięć oraz spowalnia demencję. Warto skorzystać z tej sprawdzonej metody, ważna jest jednak systematyka. Czytanie przed snem musi stać się rytuałem, obowiązkowym elementem wieczoru potrzebnym do higieny głowy podobnie jak mycie zębów do 122 higieny jamy ustnej. Daj się porwać czytaniu a magia fazy REM porwie cię w nieznane obszary twojej świadomości a Twoja energia i to nie tylko fizyczna ulegnie całkowitej REGENERACJI.

![This is text if image doesn't load](/images/wtis08brain.jpeg "nazwa")

Jakim zegarem regulować nasz sen Jak wspomniałem wcześniej najlepszym zegarkiem jest ten biologiczny. Odgrywa on kluczową rolę w regulacji naszego snu i ogólnego samopoczucia. Zrozumienie, jak działa i jak możemy wspierać jego funkcjonowanie, może pomóc nam w osiągnięciu lepszego snu i poprawić energię witalną. Wprowadzenie prostych zmian w codziennym harmonogramie i nawykach może znacząco wpłynąć na naszą regenerację fizyczną i psychiczną. Stałe pory zasypiania i budzenia, ograniczanie drzemek czy odpowiednia redukcja stresu przed zaśnięciem to najważniejsze z nich. Ja osobiście niezależnie od dnia tygodnia staram się trzymać tych samych godzin zasypiania i wstawania. W zasadzie od dłuższego czasu zegarek na 5:45 mam ustawiony pro-forma, gdyż nie zdarza mi się wstawać później. To regularne wstawanie bardzo pomaga w dyscyplinie kładzenia się spać, ponieważ wiem, że co by się nie działo zegar biologiczny przed 6:00 zadzwoni. Staram się też unikać drzemek wieczornych (to moja pięta achillesowa85) oraz przed samym spaniem poczytać papierową książkę, która dla mnie jest najlepszym 85 Pięta achillesowa, pięta Achillesa – wywodzący się z mitologii greckiej związek frazeologiczny oznaczający słaby punkt kogoś lub czegoś. 123 sposobem na redukcje codziennego stresu i wyciszenie przed snem. Kiedy piszę o codziennym wstawaniu przed 6:00 wielu z Was zastanawia się jak można w ten sposób funkcjonować może nie tyle w ciągu tygodnia, ale w weekend. Dla wszystkich sceptyków oraz osób chodzących z przyzwyczajenia późno spać chciałbym polecić podcast „The 5 am Miracle” w którym autor Jeff Sanders w bardzo ciekawy sposób przekazuje wszystkie korzyści płynące z regularnego wstawania „skoro a często zanim świt”. Jeff skupia się w jaki sposób jesteśmy w stanie w sposób usystematyzowany i twórczy zdominować swój dzień jeszcze przed śniadaniem. W swojej książce i podcaście (niestety tylko w języku angielskim) Jeff wyjaśnia oraz zaprasza gości, którzy opisują swoje doświadczenia związane z prawidłowym ustawieniem swojego zegara biologicznego. Dzięki temu każdego dnia o poranku mają dedykowany oraz bardzo wartościowy czas tylko dla siebie. Do magicznego „The 5 a.m. Miracle” (Cud 5-tej rano) jeszcze mi trochę brakuje nie mniej benefity z porannego czasu wyłącznie dla siebie widzę już teraz. Na koniec sugestia minimalisty, który cały czas pracuje nad maksymalizacją efektu snu. Niejednokrotnie inwestujemy czas i pieniądze w różne gadżety do monitorowania snu jednak to dbanie o nasz zegar biologiczny jest najlepszą inwestycją w nasze zdrowie, dobre samopoczucie i życie w harmonii zarówno w dzień jak i w nocy. Koniecznie włóżmy wysiłek w to, aby nasz zegar biologiczny dobrze działał, pozwolił nam się wyspać, 124

obudził nas sam w odpowiednim momencie i dał energię na cały nadchodzący dzień. Tik tak!

## **WSKAZÓWKI:**

1.Dobre **"wychowanie fizyczne"** tak samo ważne jak _"dobre wychowanie"_

2.Złote zasady utrzymania kondycji fizycznej **3x30x130 oraz 100000 kroków dziennie** - traktuj je jako swoiste minimum.

3.Uzależnij się od zdrowych nawyków - **regularny ruch** takim na pewno jest!

![This is text if image doesn't load](/images/WTiS_piktogram.png "nazwa")
