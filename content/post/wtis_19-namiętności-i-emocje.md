---
title: WTiS_19 - NAMIĘTNOŚCI I EMOCJE
date: 2026-02-27T07:40:00
description: WODA TLEN I SEN
featured_image: /images/markus-spiske-w3H80xSDPhw-unsplash.jpg
draft: false
---

DROGI CZYTELNIKU Jeśli trafiłeś tutaj przed przeczytaniem wcześniejszych wpisów mocno zachęcam aby rozpocząć od [TU ZACZNIJ](https://wodatlenisen.site/about/) a następni zapraszam do przeczytania wszystkich wpisów na blogu zaczynając od [WTiS - WODA_01](https://wodatlenisen.site/post/wtis01/). Gorąco do tego zachęcam - ARCOS.

![](/images/stoicyzm.jpeg)

**PREAMBUŁA**: TO KOLEJNY WPIS Z SERII INSPIROWANEJ KSIĄŻKĄ RYANA HOLIDAYA "Stoicyzm na każdy dzień roku". Tytuł do każdego kolejnego odcinka będę czerpać z tej książki  podobnie jak inspirujące cytaty. Cała reszta będzie nawiązaniem do "filozofii" WODA TLEN i SEN, która jak zapewne udało Ci się zauważyć jest w wielu miejscach oparta o główne tezy filozofii stoickiej.

_„Gdy dziecko wkłada rączkę do wąskiego słoja ze smakołykami, nie może wyciągnąć pełnej piąstki i zaczyna płakać. Wyrzuć kilka smakołyków a wyciągniesz rękę! Opanuj swe pragnienia. Nie pożądaj tak wielu rzeczy a otrzymasz to co potrzebujesz"   - Epiktet_

**LESS IS MORE**

Mniej znaczy więcej - ta fraza idealnie pasuje do przedstawionej myśli Epikteta. Jest to udowodniona behawioralna skłonność człowieka do lepszego funkcjonowania w uproszczonym zamiast złożonym środowisku. Niestety natura człowieka skłania nas dzięki silnym namiętnościom i emocjom do ciągłego zatracania tej wrodzonej skłonności na rzecz konsumpcjonizmu, materializmu oraz zaspakajaniu własnych potrzeb. Stajemy się jak dziecko, które przez swoją zachłanność doprowadza do frustracji i braku zadowolenia z tego co się ma. Żyjemy w świecie ekonomii nadmiaru, w której z jednej strony mamy dostęp do nieograniczonych ilości informacji, dóbr cyfrowych czy produktów słabej jakości a jednocześnie zmagamy się z brakiem czasu oraz stabilności zarówno materialnej jak i emocjonalnej. Dochodzi do pewnego paradoksu kiedy nasza naturalna skłonność do upraszczania jest wykorzystywana przez korporacje do zwiększania zakupów i posiadania jeszcze więcej. Psychologia zakupów to dziedzina, który wykorzystuje wiedzę dotyczącą naszych funkcji poznawczych w celu ułatwiania i zwiększania naszych zakupów. Jedną ze strategii jest właśnie Less is more dzięki której przestrzeń zakupowa wręcz sama pomaga nam podjąć decyzję. Jeśli do tego dołożymy element emocjonalny w postacie wykreowania potrzeby namiętnie skorzystamy z przedstawionej tak propozycji. Stąd zapanowanie nad naszym namiętnościami i emocjami stanowi tak ważny element w zapanowaniu nad samym sobą.

**ZAPANOWAĆ NAD SOBĄ**

![](/images/Screen%20Shot%202025-12-13%20at%2007.52.48.png)

Umiar (ang. TEMPERANCE)  to jedna z 4 najważniejszych cnot stoickich która w zapanowaniu nad samym sobą odgrywa kluczową rolę. Pozwolę sobie poniżej zacytować jedną z moich ulubionych myśli Epikteta z Enchiridiona, która jest wskazówką jak powinno wyglądać nasze życie w kontekście zapanowania nad nadmiarem i emocjami. Oto on:

"_Pamiętaj, że w życiu powinieneś zachowywać się tak jak na uczcie. Gdy jakaś potrawa podawana jest z rąk do rąk i dociera do ciebie, sięgnij po nią i grzecznie nałóż sobie swoją porcję. Następnie pozwól, by potrawa przeszła dalej, nie zachowując jej tylko dla siebie. Jeśli jeszcze do ciebie nie dotarła, nie wybiegaj pragnieniami wprzód, cierpliwie poczekaj, aż pojawi się przed tobą. Przyjmij podobne podejście wobec dzieci, żony, bogactwa i statusu, a z czasem zasłużysz na to, by ucztować z bogami_"

Jest to wielka nauka zarówno dobrych manier ale również wdzięczności, cieszenia się chwilą czyli bycia tu i teraz ale przede wszystkim umiaru. Przeniesienie tej zasady do wszystkich aspektów naszego życia zarówno tych interpersonalnych jak i dotyczących bieżących spraw pozwoli  nam nad sobą zapanować. Skupić swoją uwagę i działanie w obszarze naszego wpływu czyli zapanować nad namiętnościami i emocjami. Tylko jak w świecie materializmu cieszyć się z tego co się ma zamiast smucić z tego czego się nie ma i nie poddawać się zakusom własnej głowy ?

**CIESZ SIĘ Z TEGO CO MASZ.**

Praktyka wdzięczności to najważniejsza umiejętność jaką trzeba opanować aby cieszyć się z tego co się ma. Paradoksalnie ilość rzeczy za które powinniśmy być wdzięczni każdego dnia jest nieograniczona. Hedonistyczna adaptacja czyli zjawisko szybkie przyzwyczajanie się do status quo powoduje, że mamy wrażenie że w naszym życiu nie ma zbyt wiele, rzeczy za które powinniśmy być wdzięczni co sprawi, że poczujemy radość z tego co aktualnie posiadamy.

**Życzę Ci abyś miał pełną kontrolę nad swoimi emocjam i namiętnościami i nie kreowały one nadmiernych potrzeb w Twoim życiu.**

**ARCOS**
