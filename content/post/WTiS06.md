---
date: '2025-01-20T01:41:34+01:00'
draft: false
featured_image: "/images/Life_energy.webp"
title: 'WTiS_06 - Energia Duchowa'
---

![This is text if image doesn't load](/images/ED2.png "nazwa")

„Lekarze trzymają skalpele i inne narzędzia pod ręką na wypadek nagłej potrzeby. 
Trzymaj też ty w pogotowiu swoją filozofię” 

– Marek Aureliusz

## **DEFINICJA:**

### **"Energia duchowa jest pojęciem wieloznacznym, kojarzonym albo z działaniem sił nadnaturalnych, albo ze szczególnym wyższym wymiarem psychiki skupionym na wysiłku czynienia dobra".**


Jak widać z przytoczonego na początku wpisu cytatu Marka Aureliusza troska o zdrowie duchowe (psychiczne, gr.**PSYCHE**) jest stawiana na równi z troską o zdrowie fizyczne. Wskazuje on na istotną potrzebę posiadania wiedzy i umiejętności, która pomoże nam w walce z przeciwnościami losu szczególnie tymi, które powstają w nagły sposób. 

![This is text if image doesn't load](/images/wtis06emotions.jpg "nazwa")
*Zdjęcie: Ayo Ogunseinde na Unsplash*


Dotykamy tutaj niełatwego tematu podejmowania decyzji i naszej wolnej woli. Wolnej woli, która bardzo często w kontakcie z silnymi emocjami podejmuje bardzo nieracjonalnie decyzje. Często zupełnie błędne i nielogiczne. Wynika to ze  skłonności człowieka do kreowania fałszywych wyobrażeń wynikających z emocjonalnej oceny otaczającej nas rzeczywistości, niekiedy jadnak również ze względu na brak jasnych i klarownych wartości. Wartości, które pomagają naszej wolnej woli podejmować słuszne decyzje.

Ryzyko związane z fałszywymi wyobrażeniami jest olbrzymie. Mogą one spowodować, że bezrefleksyjnie podejmiemy decyzje a co gorsze zadziałamy w sposób, który trudno nazwać słusznym czyli *„dobrym”*. Jeśli nie działamy „dobrze” nieuchronnie  oddalamy się od fundamentu szczęśliwego życia. Mamy poczucie że nie żyjemy w harmonii ale przede wszystkim w zgodzie z samym sobą. Co to w takim razie konkretnie oznacza *“być dobrym”*.

![This is text if image doesn't load](/images/wtis06good.jpg "nazwa")
*Zdjęcie: Volkan Olmez na Unsplash*

Od tysiącleci ludzie zadają sobie to fundamentalne pytanie. Odpowiedzi na to pytanie szukali i szukają filozofowie, wielcy myśliciele, czy coraz częściej zwyczajni ludzie tacy jak ja czy ty. Przez lata to pytanie doprowadziło do powstania większości religii na świecie oraz stanowi również oś głównych nurtów filozoficznych. Jednak fundamentalna różnica pomiędzy religią i filozofią polega na źródle wiedzy o tym jak *"być dobrym"*. 

W przypadku religii wskazówki jak być dobrym pochodzą od Boga, czyli siły nadnaturalnej. Dla wszystkich osób wierzących wiedza o tym jak "być dobrym" została spisana w świętych księgach takich jak Biblia (Tora i Nowy Testament) Koran czy Wedy. Są one dogmatycznym drogowskazem jak dzieki *"byciu dobrym*" zostać zbawionym. 

W przypadku filozofii wiedza jak "być dobrym" jest efektem wielopokoleniowego analizowania natury ludzkiej, refleksji nad życiem i wytyczenia co jest dobre a co złe. Podobnie jak religie zostały spisane tym razem jednak jako wykłady filozoficzne (np. „Diatryby” Epikteta), listy (np. „Listy do Lucyliusza Seneki), czy zapiski własne (np. Rozmyślania Marka Aureliusza). Podobnie jak w przypadku religi są one drogowskazem do osiągnięcia stanu doskonałego nazywanego dobrostanem. 

Nie spierając się o źródło pochodzenia tych wskazówek postępowanie zgodnie z nimi pozwala na życie spójne z określonymi wartościami. Metaforycznie rolę tych wskazówek (czyli energie duchową) można porównać do włączenia trzeciego silnika rakietowego w pojeździe, który odpowiada za nasze szczęśliwe i harmonijne życie.

To właśnie Energia silnika duchowego połączona z silnikiem fizycznym i intelektualnym daje pełną moc, którą wcześniej  określiłem jako **ENERGIĘ WITALNĄ (QI)**. Jeśli do tej mocy dołożymy obszary związane z naturalnymi procesami życiowymi takie jak Budowanie, Działanie i Regeneracja mamy gotowy przepis na harmonijne i szczęśliwe życie, który nazwałem *"filozofią"* **WODA TLEN iSEN**

![This is text if image doesn't load](/images/wtis06engine.jpg "nazwa")
*Zdjęcie: Bill Jelen na Unsplash*


Sceptycy (np. ateiści, agnostycy) powiedzą, że da się przecież lecieć bez jednego silnika, skojarzonego tutaj z duszą/wiarą/cnotą. Dlaczego zatem jest to takie ważne by o silniku duchowym nie zapomnieć? Według mnie jest to istotne, gdyż brak rozeznania między dobrem a złem doprowadza do sytuacji, w której nieświadomie postępujemy źle.
Nad istotą i pochodzeniem zła od lat prowadzane są rozważania i badania zintensyfikowane przez rozwój takich nauk jak psychologia czy psychiatria. 

Jednym z filozofów, który zmierzył się z tematem zła był Karol Gustaw Jung, który w swojej „Odpowiedzi Hiobowi” dotyka natury Boga i człowieka. Jest to wymagająca i kontrowersyjna pozycja pozwalająca w sposób refleksyjny i złożony podejść do istoty oraz genezy pochodzenia zła.

Pozostawiając na boku psychologiczne i filozoficzne rozważania intuicja podpowiada, że zło na pierwszy rzut oka wygląda atrakcyjnie, wciąga i nie oczekuje od człowiek zbyt dużego wysiłku. W odróżnieniu od zła natura dobra jest taka, że potrzebuje wewnętrznej dyscypliny, która często wymaga istotnego wysiłku. I tu pojawia się główny kłopot, gdyż nasz mózg bardzo wysiłku nie lubi. 

**Jaka jest więc natura człowieka - być dobrym czy złym (pracowitym czy leniwym)?**

Na to pytanie nie ma jednoznacznej odpowiedzi nie zmienia to faktu, że zbudowanie w sobie umiejętności rozróżnienia dobra od zła jest fundamentem **ENERGII DUCHOWEJ (PSYCHE)**. Ta umiejętność pozwala nam podjąć **DZIAŁANIE (TLEN)** spójne z naszym *"kompasem moralny"*. 

![This is text if image doesn't load](/images/wtis06compass.jpg "nazwa")
*Zdjęcie: Aron Visuals na Unsplash*

Niezależnie od tego jakiej filozofii czy religii byśmy nie dotknęli aspekt “dawania siebie” czyli pomagania innym odgrywa pierwszorzędną role i stanowi istotny składnik **ENERGII DUCHOWEJ**. 

Czy jednak pomaganie innym jest tak samo proste dla każdego. Można podejrzewać, że nie jest to takie proste dla każdego i może być mocni zależne od typu osobowości każdego z nas. Nic bardziej mylnego. Niezależnie od tego czy jesteś ekstrawertykiem, który czerpie energię z kontaktu z innym czy introwertykiem, który czerpie energię z bycia z samym sobą wspieranie innych jest tak samo możliwe. To co warto podkreślić ważny „skutkiem ubocznym” pomagania innym jest to, że pomagamy również sobie. Idealny dowód na potwierdzenie często propagowanej myśli, że dobro powraca.

Pomaganie innym często nazywane **Wolontariatem** ma wiele nieoczywistych twarzy i odsłon. Dzielenie się wiedzą pro-bono, wspieranie fundacji, zwykła pomoc sąsiadce z zakupami czy rozmowa z własnym dzieckiem to przeróżne formy pomagania innym. Nie ma lepszej czy gorszej formy najważniejsze jest to czy intencjonalnie bezinteresownie chcesz pomagać i czynić dobro. 

![This is text if image doesn't load](/images/wtis06volontary.jpg "nazwa")
*Zdjęcie: Remi Wale na Unsplash*   

Bycie dobrym to bycie również tolerancyjnym, dlatego w przestrzeni pomagania nie powinno mieć miejsca ocenianie o charakterze ideologicznym, religijnym czy światopoglądowym. Dobro jest dobrem i tyle. Dla tych którzy je otrzymują nie ma znaczenia czy robi to biały mężczyzna katolik, muzułmańska kobieta w burce, mnich buddyjski czy ateistka walcząca o prawa kobiet. Pomaganie nie ma koloru skóry, wyznania, płci czy wieku. Jest najwyższą wartością i symbolem człowieczeństwa. Bądźmy tolerancyjni i otwórzmy się na pomaganie, dzięki czemu pomożemy nie tylko innym, ale również sobie. Czy takie otwarcie jest jednak proste?

Jak z każdą energią również w ENERGII DUCHOWEJ potrzebny jest czas na **REGENERACJĘ (SEN)** . Na pierwszy rzut oka wydaje się to mocno nie intuicyjne gdyż przestrzeń duchowa wydaje się być formą abstrakcyjną, gdzie trudno o zmęczenie. Nic bardziej mylnego. To obszar, w którym odnalezienie własnego sposobu na regenerację może przynieść fantastyczne efekty. 

Jednym z bardziej znanych sposobów regeneracji w tym obszarze jest medytacja. **Medytacja (łac. meditation)** oznacza zagłębienie się w swoich myślach. Jest praktykowana od czasów antycznych będąc jednocześnie bardzo często częścią tradycji religijnych. Jest obecna zarówno w religiach wschodnich jak i co może być zaskakujące chrześcijaństwie. Dla wielu kojarzona jest z jogą oraz coraz częściej wykorzystywana w psychologii. W obecnych czasach kojarzy się bardzo często z uważnością, czyli umiejętnością bycia tu i teraz. Dzięki byciu tu i teraz zwiększamy szanse na lepsze poznanie siebie oraz praktykujemy umiejętność skupienia się na jednej rzeczy. Nawiązując do słów Marka Aureliusza dzięki medytacji możemy uzyskać efekt pełnego odosobnienia. Nie potrzebujemy do tego niczego innego jak skupienia się na sobie oraz naszych myślach.

![This is text if image doesn't load](/images/wtis06meditation.jpg "nazwa")
*Zdjęcie: Jared Rise na Unsplash*  

Jeśli wszystko co do tej pory usłyszałeś zabrzmiało to zbyt patetycznie nie zniechęcaj się. Ten ostatni obszar “filozofii” Woda Tlen iSen jest dla ciebie niezależnie od tego czy jesteś osobą wierzącą czy nie. Duchowośc , medytacja mogą odegrać kluczową role w procesie wzmocnienia Twoich wartości i przekonań. Wynika to z tego, że w obecnym świecie jesteśmy bardzo narażeni na zjawiska i procesy, które próbują nami manipulować. Niezmiennie będę tutaj przytaczał zagrożenia związane z uzależnieniem od portali społecznościowych i przestrzeni cyfrowej.

Permanentna manipulacja naszą uwagą (uważnością) wykorzystująca efekt “zmęczenia materiału” może doprowadzić do erozji, a w konsekwencji zatracenia naszych fundamentalnych wartości. Trzeba się przed tym zabezpieczyć i regularnie regenerować nasz kręgosłup moralny. Medytacja bądź inna forma zagłębienia się w sobie jest do tego idealna wręcz niezbędna. Jak jednak zacząć przygodę poznawania i regenerowania wnętrza siebie, jeśli do tej pory tego nie robiliśmy?

## **WSKAZÓWKI:**

1.Praca na rozróżnieniem dobra od zła to podstawowy BUDULEC energii duchowej.

2.Energia duchowa daje siłe do działania DZIAŁANIA  (wolontariatu) zgodnie z naszym kompasem moralny,. 

3.Medytacja najlepszą formą REGENERACJI po wysiłku duchowym.


### **WODA TLEN iSEN - ENERGIA DUCHOWA**

![This is text if image doesn't load](/images/wtis06_matryca_ED.jpg "nazwa")

*Autorska koncepcja matrycy Energii Intelektualnej*