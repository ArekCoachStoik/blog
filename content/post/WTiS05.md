---
date: '2024-12-29T22:41:34+01:00'
draft: false
featured_image: "/images/Intelektual_energy.webp"
title: 'WTiS_05 - Energia Intelektualna'
---

![This is text if image doesn't load](/images/EI.png "nazwa")

*“„Jeżeli myślisz, że coś możesz lub czegoś nie możesz, za każdym razem masz rację. - Henry Ford”*

## **DEFINICJA:**

### *"Energia intelektualna to kwestia uczenia się, poznawania nowego, odkrywania kolejnych smaków, zapachów, książek, nurtów czy rzeczy nam dotąd nieznanych. W tej energii chodzi o to, by ciągle chciało nam się chcieć tak jak nam się nie chce."*

 **ENERGIA INTELEKTUALNA (gr. SOPHIA)** stanowi integralną część “filozofii” Woda, Tlen iSen. Jest rdzeniem spajającym całość a w przypadku procesu **DZIAŁANIA** stanowi centralny punkt na mapie mojej "filozofii". 
 
**Z czego to wynika?**

Cechą tożsamościową naszej cywilizacji jest ciągłe uczenie się, zdobywanie i przetwarzanie nowych informacji oraz ich konsolidowanie w ogólnie dostępną wiedzę. Jest to efekt pracy i pasji wielu ludzi, których działaniom przyświeca intencja rozwoju, ułatwiania życia i realizowania wspólnego dobra.

Jeśli jednak spojrzymy na karty historii, zobaczymy, że wykorzystywanie wiedzy i ludzkiego intelektu w służbie dobra nie zawsze było oczywiste. Weźmy przykład energii atomowej – z jednej strony dała nam dostęp do czystej energii i nowoczesnych technologii diagnostycznych w medycynie. Z drugiej – umożliwiła stworzenie najbardziej śmiercionośnej broni, która wciąż stanowi zagrożenie dla ludzkości.

 
![This is text if image doesn't load](/images/wtis05atom.jpg "nazwa")
*Zdjęcie: Shavonne Yu na Unsplash*

Rozwój zawsze niesie za sobą zarówno szanse, jak i zagrożenia. Trudno jednak wyobrazić sobie świat bez postępu – tak jak każda materia składa się z atomów, tak człowiek z potrzeby rozwoju. Czy tego chcemy czy nie rozwój jest wpisany w nasze DNA.

Ciągły postęp i rozwój naszej cywilizacji to fakt. Bez niego nie mielibyśmy takich kluczowych osiągnięć, jak pismo, druk, koło, maszyny czy… internet. Dziś, w dobie rozwoju sztucznej inteligencji (AI), tempo tego postępu jest niespotykane, a ludzie obawiają się o swoje miejsca pracy. W kontekście rozwoju AI nie chodzi jednak o to, że sztuczna inteligencja zabierze nam pracę, ale o to, że to ci, którzy szybciej opanują tę technologię i nauczą się ją efektywnie wykorzystywać, będą w lepszej pozycji.
 
 W związku z powyższymi faktami  zakładam, że większość z nas zgodzi się z następującą myślą:
 
 **"Kto się nie rozwija stoi w miejscu (a w rzeczywistości się cofa)"**

 Ponieważ rozwój wpisany w naszą naturę (DNA) to bez niego mamy poczucie, że czegoś nam brakuje. Oznacza to, że dla każdego istotnym elementem do szczęśliwego i harmonijnego życia jest codzienne **BUDOWANIE** naszej wiedzy, która jest źródłem **ENERGII INTELEKTUALNEJ**. Starajmy się uczyć każdego dnia. Tylko takie podejście pozwala nadążać za zmieniającą się rzeczywistością, unikać poczucia odosobnienia czy wykluczenia. 
 
 Sposobów na naukę jest niezliczona ilość. Nie musimy od razu uczyć się fizyki kwantowej (choć jeśli kogoś to wciąga, czemu nie?). Nauka gry na instrumencie, studiowanie filozofii, nauka nowego języka czy nawet uczenie się gotowania to tylko kilka przykładów, z których warto korzystać, aby poczuć, że **BUDUJEMY ENERGIĘ INTELEKTU**.
 
Można śmiało powiedzieć, że deficyty w obszarze ciągłego zdobywania wiedzy mają bezpośredni wpływ na obniżenie naszej **ENERGII INTELEKTUALNEJ**, co z kolei wpływa na naszą całą **ENERGIĘ WITALNĄ (QI)**, a co za tym idzie, na nasz **IQ**, czyli iloraz inteligencji.

Cytując Arystotelesa: „Energia umysłu jest istotą życia”, i bez niej nasze życie traci harmonię. Dlatego właśnie energia intelektualna stanowi jeden z filarów harmonijnego życia, będąc fundamentem „filozofii” **WODA, TLEN i SEN**. 
 
 ![This is text if image doesn't load](/images/Intelektual_energy.webp "nazwa")
*Zdjęcie: Smit Patel na Unsplash*

W obszarze **ENERGII INTELEKTUALNEJ** olbrzymią rolę odgrywa również **DZIAŁANIE**, nierozerwalnie powiązane z pracą oraz różnymi formami pasji. „Bez pracy nie ma kołaczy”, ale nie ma też istotnego elementu naszej egzystencji, na który zwracali uwagę już stoicy 2500 lat temu. Człowiek bez pracy się zatraca. Oczywiście nie chodzi tylko o żmudną pracę zawodową, ale szczególnie – a może przede wszystkim – o zajęcie o charakterze twórczym. Szczęśliwi ci, którzy w swojej pracy odnajdują pasję i dzięki temu, co robią, pozostawiają twórczy ślad.

Właśnie ten obszar stanowi centralny punkt **„filozofii” WODA, TLEN i SEN**, gdyż ludzie szczęśliwi to ci, którzy w tym co robią odnajdują pasję i żyją w harmonii z sobą samymi, czego sobie i Wam życzę.

![This is text if image doesn't load](/images/wtis05pasja.jpg "nazwa")


 Ostatnim elementem **ENERGII INTELEKTUALNEJ** o którym nie można zapominać jest **REGENERACJA**. Bez niej budowanie i działanie w obszarze energii intelektualnej nie bedzie efektywne. Przerwy w pracy zarówno te bardzo krótkie jak i długie w ramach weekendowych wypadów czy zaplanowanych skrupulatnie urlopów stanowia istotna oraz integralna cześć **ENERGII INTELEKTUALNEJ**. 
 
 Jest to bardzo przyjemny, niezbędny ale często wprowadzający w zakłopotanie obszar naszego życia. Wrócimy do niego jeszcze w szczegółach w kolejnych wpisach na blogu. 
 
 Ponieważ już praktycznie kończę :-) - miłego odpoczynku.

## **WSKAZÓWKI:**

1.Zadbaj o rozwój osobisty i staraj sie być mądrzejszy każdego dnia. 

2.Pracuj z pasją i zostaw twórczy ślad.

3.Wypoczywaj bez skrupułów po to by zregenerować głowę.


### **WODA TLEN iSEN - ENERGIA INTELEKTUALNA**

![This is text if image doesn't load](/images/wtis05_matryca_EI.jpg "nazwa")
*Autorska koncepcja matrycy Energii Intelektualnej*
