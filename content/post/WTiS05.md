---
date: '2024-12-29T22:41:34+01:00'
draft: false
featured_image: "/images/Intelektual_energy.webp"
title: 'WTiS_05 - Energia Intelektualna'
---

![This is text if image doesn't load](/images/EI.png "nazwa")

*“„Jeżeli myślisz, że coś możesz lub czegoś nie możesz, za każdym razem masz rację. - Henry Ford”*

## **DEFINICJA:**

### *"Energia intelektualna to kwestia uczenia się, poznawania nowego, odkrywania kolejnych smaków, zapachów, książek, nurtów czy rzeczy nam dotąd nieznanych. W tej energii chodzi o to, by ciągle chciało nam się chcieć tak jak nam się nie chce."*

 **ENERGIA INTELEKTUALNA (SOPHIA)** stanowi integralną część “filozofii” Woda, Tlen iSen. Cechą charakterystyczną naszej cywilizacji jest ciągłe zdobywanie nowej wiedzy i wykorzystywanie jej do rozwoju rasy ludzkiej zazwyczaj poparte słuszną intencją realizowania wspólnego dobra. Jeśli spojrzymy na karty historii z tym wykorzystywaniem intelektu w celu szerzenia dobra to bardzo różnie bywało mimo, że intencje zazwyczaj są słuszne. Weźmy przykład związany z energią. Z jednej strony dzięki atomowi mamy dostęp do czystej energii czy rozwiniętych technologicznie możliwości medycyny obrazowej/diagnostyki. Z drugiej strony powstała najbardziej śmiercionośna broń, która wciąż zagraża ludzkości.
 
![This is text if image doesn't load](/images/wtis05atom.jpg "nazwa")
*Zdjęcie: Shavonne Yu na Unsplash*

 Ciągły rozwój naszej cywilizacji jest faktem. Bez niego nie było by postępu i takich kluczowych osiągnięć człowieka jak pismo, druk, koło, maszyny czy ....internet. W dzisiejszych czasach wraz z rozwojem sztucznej inteligencji (AI) tempo naszego rozwoju jest niespotykane, a ludzie obawiają się o swoje miejsca pracy. W kontekście rozwoju AI oznacza to, że nie tyle sztuczna inteligencja zabierze nam pracę tylko ludzie którzy szybciej ją opanują i zdobędą wiedzę jak ją skutecznie wykorzystywać.
 W związku z powyższym zakładam, że większość z nas zgodzi się z następującą myślą:
 
 **"Kto się nie rozwija stoi w miejscu, czyli realnie się cofa."**

 Rozwój jest wpisany w naszą naturę i bez niego mamy poczucie, że czegoś nam brakuje. Oznacza to, że dla każdego istotnym elementem do szczęśliwego i harmonijnego życia jest codzienne **BUDOWANIE** naszej wiedzy, która jest źródłem **ENERGII INTELEKTUALNEJ**. Starajmy się uczyć każdego dnia. Tylko takie podejście pozwala nadążać za zmieniającą się rzeczywistością, unikać poczucia odosobnienia czy wykluczenia. Można śmiało powiedzieć, że deficyty w obszarze ciągłego zdobywania wiedzy mają istotny wpływ na obniżenie naszej  **ENERGII INTELEKTUALNEJ**. Co za tym idzie na całkowitą **ENERGIĘ WITALNĄ (QI)** jak również co za niesamowity zbieg okoliczności na nasze **IQ** czyli z angielskiego iloraz inteligencji.
 
 ![This is text if image doesn't load](/images/Intelektual_energy.webp "nazwa")
*Zdjęcie: Smit Patel na Unsplash*


 W obszarze **ENERGII INTELEKTUALNEJ** olbrzymią rolę odgrywa również **DZIAŁANIE** nierozerwalnie powiązane z pracą oraz różnymi formami pasji. *"Bez pracy nie ma kołaczy"*, ale nie ma też istotnego elementu naszej egzystencji, na który zwracali uwagę już stoicy 2500 lat temu. Człowiek bez pracy się zatraca. Oczywiście nie chodzi tylko o żmudną pracę zawodową, ale szczególnie a może przede wszystkim o zajęcie o charakterze twórczym. Szczęśliwi Ci, którzy w swojej pracy odnalezli pasję i dzięki temu co robią pozostawiają twórczy ślad.

 Ostatnim elementem **ENERGII INTELEKTUALNEJ** o którym nie można zapominać jest **REGENERACJA**. Bez niej budowanie i działanie w obszarze energii intelektualnej nie bedzie efektywne. Przerwy w pracy zarówno te bardzo krótkie jak i długie w ramach weekendowych wypadów czy zaplanowanych skrupulatnie urlopów stanowia istotna oraz integralna cześć **ENERGII INTELEKTUALNEJ**.

## **WSKAZÓWKI:**

1.Zadbaj o rozwój osobisty i staraj sie być mądrzejszy każdego dnia. 

2.Pracuje z pasją i zostaw twórczy ślad.

3.Wypoczywaj po to by zregenerować głowę.


### **WODA TLEN iSEN - ENERGIA INTELEKTUALNA**

![This is text if image doesn't load](/images/wtis05_matryca_EI.jpg "nazwa")
*Autorska koncepcja matrycy Energii Intelektualnej*
