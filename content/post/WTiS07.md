---
title: WTiS_07 Piramida żywienia
date: 2025-02-12T01:41:00
description: WODA TLEN iSEN
draft: false
featured_image: /images/wtis07pyramid.jpg
---
_"Człowiek nie żyje, aby jadł, ale je, aby żył" - Sokrates_

Zasady świadomego i zdrowego odżywiania nie bez powodu zostały opisane w piramidzie żywienia, a temat jest stary jak świat. Odpowiedni dobór pożywienia, który zagwarantuje nam nie tylko odpowiednią dawkę energii fizycznej, ale również zdrowie i długowieczność był przedmiotem badań i analiz od czasów starożytnych.

Z czasem okazało się że w prawidłowo skonstruowanej diecie kluczowa jest nie tylko różnorodność spożywanych pokarmów, ale także ich właściwe proporcje, które układają się w swoistego rodzaju piramidę. Do prawidłowego opisywania tych proporcji używa się pojęcia **zbilansowanej diety**, która staje się fundamentem wszelkiej maści planów żywieniowych opracowanych przez dietetyków.

![This is text if image doesn't load](/images/wtis07foodpyramid.jpg "nazwa")

_Zdjęcie: z Freepik_

Osobiście nie przepadam za słowem dieta, ponieważ kojarzy mi się z wyrzeczeniami i restrykcjami. Prawidłowo skomponowany sposób odżywiania – zarówno pod względem ilości, jak i częstotliwości posiłków – powinien stać się naturalnym elementem naszej codziennej rutyny. Tylko wtedy unikniemy sytuacji, w której _„kończymy dietę”_ i doświadczamy dobrze znanego efektu jo-jo. Szybko wracamy do punktu wyjścia, a czasem nawet do gorszego stanu. Pojawia się demotywacja, a my ponownie popadamy w stare nawyki.

Stwierdzenie _„Jesteś tym, co jesz”_ doskonale oddaje istotę świadomego odżywiania. Musimy zdawać sobie sprawę, że każdy kęs i każdy łyk mają wpływ na to, jak budujemy strukturę naszego organizmu oraz jakie _„paliwo”_ dostarczamy do codziennego funkcjonowania.

![This is text if image doesn't load](/images/wtis07fastfood.jpg "nazwa")

_Zdjęcie: Khalid Boutchich na Unsplash_

Współczesny styl życia i jego tempo mocno zaburzyły naturalne proporcje w naszej diecie. Spożywamy zbyt wiele przetworzonych produktów, które zawierają nadmierne ilości cukru (co zwiększa ryzyko cukrzycy) oraz soli (prowadzącej do nadciśnienia). Jemy nieregularnie, za dużo i często o niewłaściwych porach. Spożycie mięsa, które dzięki masowej produkcji stało się tańsze niż owoce i warzywa, również znacząco wzrosło. Żyjemy szybko i jemy szybko (fast food). Jeśli nie chcemy zwolnić stylu życia zwolnijmy chociaż w kwestii jedzenia. Slow food czyli jedzenie, które nie jest silnie przetworzone , dobrze zbilansowane oraz przygotowywane przed posiłkiem a nie w mikrofali, jest sposobem na walkę z "szybkim jedzeniem"

Jak już wcześniej wspomniałem jednym z najbardziej niebezpiecznych składników nasze żywienia jest cukier. Ma on charakter silnie uzależniający i znajduje się w nadmiarze w większości gotowych posiłkow i napojów. Bardzo niepokojące są statystyki dotyczące spożycia cukru. W Polsce, w ciągu ostatnich 10 lat, jego konsumpcja na osobę wzrosła o 12 kg, osiągając poziom ponad 50 kg rocznie. W konsekwencji dzieci w Polsce tyją najszybciej w Europie, a według prognoz do końca 2025 roku aż **25% osób poniżej 20. roku życia będzie otyłych**.

![This is text if image doesn't load](/images/wtis07fat.jpg "nazwa")

_Zdjęcie: Towfiqu Barbhuiya na Unsplash_

Fast food, nadmierne ilości cukru i brak silnej woli to prosta droga do uzależnienia od niezdrowych nawyków żywieniowych, które mogą prowadzić do poważnych problemów zdrowotnych i utrudnić dążenie do dobrze zbilansowanego, szczęśliwego życia. 

Na szczęście możesz temu zapobiec ! 

## **WSKAZÓWKI:**

1.Zastosuj **"piramidę żywienia"** jako podstawą świadomego odżywiania a nie chwilowej diety. (40/35/20/5 - Produkty mączne/warzywa i owoce/ryby i mięso/ tłuszcze i słodycze)

2.Zamień fast food na **slow food**.

3.Zdefiniuj złe nawyki żywieniowe i je wyeliminuj zaczynając od nadmiaru **cukru**!

![This is text if image doesn't load](/images/WTiS_piktogram.png "nazwa")
