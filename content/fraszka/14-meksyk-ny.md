---
title: '#14/1 MEKSYK - WARTKIE JABŁKO'
date: 2025-10-29T10:10:00
description: New York
featured_image: /images/IMG_7415 2.jpeg
---
Pierwsze chłody za nami, liście lecą już z drzew

Ogród posprzątany, być może nie każdy krzew

Jabłka prosto z drzewa, w tą podróż nie bierzemy

Big Apple w swojej krasie tu i tam znajdziemy

Pseudo tej mieściny, Nowym Yorkiem zwanego   

Kupione za drobne przez Holendra cwanego

Swoją potęgą mocno jednych dziś urzeka

Drudzy uciekną hen jako Hudson piękna rzeka

My płyniemy z Penn Station jak ten potok rwący

Pełen rowerów, aut, Jankes dokądś biegnący?

Broadway, jak przełom Dunajca, nas nurt prowadzi

Time square, obok Empire aż o niebo wadzi

Manhatan porywa, płyńmy w dół do Żelazka

Prasować nie ma jak, za to jest czas na ciastka

I to nie byle jakie, Levain nas zaprasza

Stąd nurkiem w dół do kładki - o jest - dobra nasza

Za rzeką szumi Brooklyn - woła dziś do siebie

Kładka to za mało, biorę za rękę Ciebie

I ruszamy, wartko - majestatycznym mostem

Jemu, nie jedna głębia, nie równa się wzrostem

Widok nam dech zapiera, iPhone trzaska foty

A kończymy Time Out klubie, gdyż miał dobre noty

Do Downtown stąd spłyniemy „mostkiem” podwieszonym

Monument WTC, jak nie być tu wzruszonym

Zostaje wrócić pod prąd, rwącego potoku

Na lotnisku poczekać - długo już po zmroku

Stop over w Nowym Yorku wart swego zmęczenia

Gdyż popłyną za nami wspaniałe wspomnienia.
