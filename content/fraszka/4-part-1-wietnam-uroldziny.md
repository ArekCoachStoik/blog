---
title: '#4 part 1 - WIETNAM (Uroldziny)'
date: 2024-10-28T10:10:00
description: Poznań - Urlodziny
featured_image: /images/IMG_3216.Jpg
---
Urlop, wczasy, wypoczynek wreszcie na to czas

Można spędzić go dowolnie choćby nura w las

Co począć gdy ambicja dalej niż w las mierzy

Od grubości portfela, tylko to  zależy

Bo rozległe, wybujałe, są dziś fantazje

Gdy do tego dołożymy , istotną okazje

Jak na przykład urodziny, ups pięćdziesiąte

Wszystko pokręcone, jak piąte przez dziesiąte

Ważne pytanie, urlop to czy urodziny?

Myśl przewrotna podpowie, że to „urlodziny”

Hedoniczna adaptacja szepce drogi plan

Wietnam, Azja , głównie hotel, a nie tani van

Jak tu uciec z tej planety gdzie jest pot i znój

Planet Escape tak od ręki daje plan jak mój

Nie zwlekajmy, czas już nadszedł by ruszyć w drogę

Dotrzeć tam gdzie nieznane, swą postawić nogę.

Hej przygodo, my ruszamy zabawy już czas

Ważne tylko czy wyprawa uszyta w sam raz ?

Troski tu zostawiamy, w duchu już pogoda

Żyjmy chwilą , cieszmy się, spotka nas przygoda

W każdej chwili niech pamięć nam to przypomina

Nie ważne gdzie, jak drogo , czy wesoła mina

Ważne by mieć koło siebie ludzi dobrej woli

To urlop prosty w lesie nas też zadowoli

Nie tym razem choć do lasu pewnie zajrzymy

Las ten dżunglą się okaże na to liczymy

Wszystko spakowane, dobre mamy humory

Od rana wskakujemy na podróży tory.
