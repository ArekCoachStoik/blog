---
title: '#0 - PRIVATE'
date: 2064-08-29T13:58:00
description: Prywatne
featured_image: /images/IMG_2375.jpeg
---
**2024**

EDEK 14/10/2024

Najlepszego dziś życzmy

Edwardowi z tej przyczyny

Bo są jego imieniny

Jak i również urodziny

Choć dzień wcześniej to już było

Chcemy by mu było miło

**ANATOMIA 16/10/24**

Kto się uczy anatomii

W prosektorium wnet przypomni

Każdy przyczep, mięsień, nerw

By Doktora zdziwić wpierw

**SZEFOWA 17/10/24**

Dziś na mieście w Szczepankowie

Każdy uczeń wnet odpowie

Samorząd szkoły został wybrany

A Madzię Korba za szefa mamy

Zatem szybciutko do ławek wracamy

Bo ją lubimy i dobrze znamy

**WOLIN 18/10/24**

Na wyspie Wolin nowa przygoda

Ruszajmy żwawo, piękna pogoda

Znoszone buty duża wygoda

Spacer po plaży to już nagroda

Dzień szybko minął, kiedy niewiadomo

Prawda to wszystko czy wymyślono?

**NIEZNANE 21/10/24**

Jak być gotowym na życia przygody

Gdy w głowie pulsują różne wywody

Stoicy receptę tutaj dawali

Co jest to ważne, jutra wszak nie znali

Nieznane zostaw, życie znajdzie drogę

Myśl o tym co teraz nim wpadniesz w trwogę.

Prostuj ścieżki Pana już w Biblii wskazali

Swojej szukaj dzisiaj a nie gdzieś w oddali.

**PUSTKA 22/10/24**

Przyszedł wreszcie taki dzień

Twórczej weny nocny cień

Pustka rządzi w mojej głowie

Jak ją zwolnić któż podpowie

Dzień wypełnić przygodami

Wena wróci jak tsunami

Bądź gotowy na tę falę

Co nie łatwe przecież wcale

Jest więc w pustce coś dobrego

Mocno inspirującego.

**ANATOMIA 23/10/24**

Jeśli kto chce być lekarzem

Musi stać się też tragarzem

Jak to spytasz doktor prawie

Ma przenosić coś po trawie

Dobrze że przy tym nie kuca

Bo przenosi czyjeś płuca

Umysł krzewi się tak tęgi

Aż na dłoniach małe pręgi

Wiwat lekcje anatomii

Każdy lekarz to przypomni

**DWA UCHWYTY 24/11/24**

Gdy pojawia się reakcja

Winna temu czyjaś akcja

Gdy emocje do gry wchodzą

Dobre chęci wnet zawodzą

Jak gorączka rządzi głową

Żadne czary nie pomogą

Pan Epiktet dobra rada

Takie ruchy podpowiada

Spójrz na problem jak na garnek

Stop z herezją powie Czarnek

On na szczęście już nie powie

Czy nasz garnek  jest z kimś w zmowie

Kocioł mu pewnie przygania

On trzyma się swego zdania

Garnek ma dwa swe uchwyty

Jeden parzy druki kryty

Kryty to ten refleksyjny

Chłodny, mądry wręcz misyjny

Misją jego znaleźć zgodę

W złości , w nerwach, w niepogodę

Gdy zaufasz tej mądrości

Pożegnasz na zawsze złości

Dwa uchwyty dajesz wiarę

Rozwiążą wszystko na miarę

W domu, pracy oraz szkole

Tylko czy na to pozwolę ?

**ZŁOTE GODY 23/10/24**

Dzień radosny, dzień wesoły,

Wnuczki nie poszły do szkoły

Do Cukrówki pojechały,

Od rodziców usłyszały

Babcia z dziadkiem mają gody,

Jakie gody, spytał młody?

Złote, dziecko , dzień to taki,

Nie zwyczajny, byle jaki

Dzień szczególny i doniosły,

Niejedne minęły wiosny

Pod opieką Najwyższego

W sakramencie ważnym jego

Sakramencie tak małżeńskim,

Nie w jakimś związku partnerskim

Lat 50 dasz ty wiarę,

Wanda z Edkiem robią parę

Duma nas tu dziś rozpiera,

Że to związek nie maniera

Gdyż maniery są nie trwałe,

Ich małżeństwo zaś wspaniałe

Dzieci trójka, są też wnuki,

A kto wie kiedy prawnuki

Zięciów sami nie wybrali,

Lecz do dziś nie narzekali

Życia więc dorobek taki,

Na świat przynieśli Misiaki

Niech żyją nam 100 lat razem

I będą dla nas pokazem

Miłości, radości, tego

Co w życiu najpiękniejszego!

Cukrówka , 23/10/2024

**2025**

29/01/2025

**200 LAT**

 1 On po pięćdziesiątce, ona za już momencik

 2 Fraszka ta powstała jako mały prezencik

 3 Zaraz, chwilę, dlaczego co dzisiaj się stało

 4 Czy w tym roku okazji będzie już za mało ?

 5 Mało czy dużo, znaczenia to nie ma w sumie

 6 Bo celebrować nie każdy tak samo umie

 7 Jest jednak dzisiaj świetna ku temu okazja

 8 Choć pomagała głowie nie jedna fantazja

 9 Matma a jakże na chwilę się tu przydała.

10 Bez pomyłki dzień po dniu  tak nam zsumowała

11 Że jest to okazja i to nie byle jaka

12 Pisze już bo historia jest przed nami taka

13 Mam tutaj parę, która miłość przyrzekała

14 Być jednością, bez skazy jak granitu skała

15 Anetka i Arek długo już razem chodzą

16 Setne urodziny dzisiaj wspólnie obchodzą

17 200 lat młodej parze duchem i postawą

18 Niech kolejna setka będzie dobrą zabawą

19 Razem, wspólnie do przodu tak jak do tej pory

20 Niech pchają wagon życia na kolejne tory !

LEGENDA:

1   	Autor w roku 2024 obchodził 50 urodziny jego żona będzie obchodzić po napisaniu fraszki

4	W roku 2025 obchodzone będzie 25 lat wspólnego małżeństwa, 50 lat żony autora i 75 lat mamy autora

10    W dniu 29/01/2025 przypada dzień w którym suma dni od urodzin autora i urodzin żony autora

6/02/2025

**ALGO(rytm)**

**&#160;**1 Kiedy patrzę wstecz za siebie

 2 Taka myśl mi się kolebie

 3 Mały chłopiec od kolebki

 4 Składał klocki jakby klepki

 5 Nie, stolarzem on nie został

 6 Choć w technikum chwilę został

 7 Był tam jednak w innej sprawie

 8 Nauki choć i też zabawie

 9 Bo komputer i algorytm

10 Zgrywał szybko, on, w swój rytm

11 Inteligencja …. a jakże

12 A do tego sztuczna także

13 Stała się domeną jego

14 A chat bot dobrym kolegą

15 Studia poszły z wyróżnieniem

16 Tak szybko jak oka mgnieniem

17 Inżynierem dzisiaj został

18 Przeciwnościom wszystkim sprostał

19 Brawo Adam i pamiętaj

20 W jednym palcu masz już AI(ejaj)

21 To początek twej przygody

22 Wypłyń na szerokie wody

23 Studiów, pracy, tego świata

24 Życzą siostry, mama, tata

ALGO(rytm) to forma połączenia w jedno słowo zainteresowania Adama informatyką i muzyką

4	Adam od dziecka był zafascynowany składaniem klocków Lego

6	Do szkoły średniej poszedł do Technikum Telekomunikacji na kierunek Informatyka

8	Zabawa odnosi się aktywnego udziału Adama w zespole muzycznym prowadzonym w TK

10 	Rytm nawiązuje do zainteresowanie muzyką oraz często wspominanego hasła muzyka to matematyka, do której nawiązaniem jest algorytm

11	Chat bot - usługa oparta o modele językowe sztucznej inteligencji

20   AI - Artificial Inteligenci / Sztuczna Inteligencja - kierunek studiów Adama

01/04

**MAŁA SOPHIA**

Dzień to jest szczególny dzień to doniosły

Dzisiaj świętuje, mały i dorosły

Okazja jest tutaj nie byle jaka

Filozofa spytasz, a powie taka:

Sophia to “mądrość”, ale też i imię

Nadane przed laty małej dziewczynie

Dziś jest już babcią choć mała została

Tak nam genetyka, pofiglowała.

Z życzeniami w te pędy dziś biegniemy

Trzy ćwiartki stulecia do dna pijemy

Zdrowia i  radości, do życia chęci

Tak jak boska fortuna Ci zakręci

Życzą wnuki, dzieci i przyległości

Niech radość dzisiaj u Ciebie zagości

Jeśli zapamiętasz prima aprilis

Dzień małej Zosi, to się nie pomylisz

08/06

ISKIERKA

Uśmiechnięta prawie zawsze, ISKRĄ naszą jest

Jam Ci przecież tego nie dał, Bóg miał taki gest

Wszystko z Tobą można zrobić, do cna cieszyć się

W szkole, w domu, w każdym miejscu świetnie bawić się

Tyś dla wielu sensem życia, Madziu chapeau baus !

Prosto z serca dziś tu ślemy, gromkie życzenia

Bądź szczęśliwa i wesoła, wiele przed Tobą

Która szkoła, bez znaczenia, pozostań Sobą.

Mądrą, skromną, uczuciową, kochającą nas

A jak przyjdzie być szefową , pasujesz w sam raz !

Jeszcze zdrowia ile da się, życzę na koniec

To dla Ciebie, z miłością - trzynastozgłoskowiec.

24/06

WE DWOJE

Gdy myślę o tych minionych latach

I wszystkich wspólnie przeżytych datach

Jedno niezmiennie mam przed oczami

Życie radosne, piękne za nami

Jesteś mą muzą, kochanką, żoną

Tam,  przed ołtarzem mi poślubioną

Lata uniesień, upadków, wzlotów

Ty ciągle obok,  jam zawsze gotów

Gotowy na to, by wspólnie razem

Pomoc i wsparcie, było wyrazem

Przepięknej drogi naszej miłości

Wielu podziwia, wielu zazdrości

Łódź, potem Poznań wyrył się w mapie

Dzieci gromadka, łezka tu kapie

Adaś, Emilka, Madzia, w komplecie

Kochamy każde to nasze dziecię

Ten świat my razem przejechaliśmy

Ryż, pitę, pastę, humus jedliśmy

Lecz życia, przecież, to nie koniec jest

Duchem wciąż młodzi, zdaliśmy już test

Test na ciekawość świata i ludzi

Razem, WE DWOJE , nam się nie nudzi

Czas drugą ćwiartkę dzisiaj otworzyć

Patrzeć do przodu, pomysły mnożyć

Na dobre, piękne kolejne lata

Anetka, Arek, Mama i Tata

Córka i Syn, ups może Dziadkowie

Życie tę frazę, za nas dopowie

Ważne że razem, WE DWOJE wsparci

Ciekawi świata, na los otwarci

Życzę Ci skarbie, wiele radości

Samych sukcesów, mało przykrości

A na pamiątkę srebrnej weseli

Złoty diamencik niech rozweseli

Drobiazg to taki lecz z serca dany

Wręcza dziś tobie, twój ukochany

03/07

SŁODKA DZIEWCZYNA

To dzień szczególny, to dzień radosny

Dziś obchodzimy okrągłe wiosny

Słodką opowieść złożyć tu da się

Bo mamy lato w swej pięknej krasie

Dziewczyna słodka wiemy to wszyscy

Z Cukrówki przecież powiedzą bliscy

Nie tylko słodka lecz też zaradna

Jej Złota Rączka w Polsce jest sławna

Apache przed nią w las uciekali

Kung Fu, karate nie trenowali

Ciekawa świata, jak wszyscy młodzi

Wylądowała na studiach, w Łodzi

I tu wracamy,  do słodkim bycia

Chemia spożywcza, jest do odkrycia

Czekoladowe know how zdobyła

A w klubach gościem też częstym była

Gdzie by tu poznać kogoś na stałe

W klubie, księgarni a może wcale

Do kuchni serce Joker skierował

I tak Anetkę z Arkiem sparował

Odtąd już razem, pchają do przodu,

Wagonik życia, wciąż bez zawodu,

Gromadka słodkich korbek dokoła

Rodzinnych wyzwań świetna to szkoła

Zaś czekolada w sercu została

W niejednym miejscu już się przydała

Kuchnia złączyła, kuchnia wciąż scala

Ciasta i tarty, wypieków gala

Każdy kto kiedyś czegoś spróbował

Chciał tylko więcej nic nie żałował

Można by długo, tak wręcz bez końca

Choć czekolada nie lubi słońca

Nasza Anetka zaś wprost przeciwnie

I choćby miało zabrzmieć do dziwnie

Słońca, słodyczy, miłości wiele

Życzą rodzina i przyjaciele.

30/07

**DON FIGURA**

Dzień to jest szczególny, dzień to jest doniosły

„Żegnamy” dziś tego - kto niejedne wiosny

Poświecił z zapałem, godnym wyróżnienia

I zostawia nam oto, takie wspomnienia

Człowiek renesansu, tykał się wszystkiego

Baterii, ostrzy, kobiet, wszystkie były jego

On Goergem Clooneym został wnet ochrzczony

SDO Ojciec Chrzestny - **Don Figura** wcielony.

Mafia tylko pozór, w życiu jak baranek

Dobrym słowem, gestem zaczynał poranek

Szacunkiem, rozwagą, dawał wyraz tego

Że jest przyjacielem, znajomym, kolegą

Tą FIGURĄ, której nam będzie brakować

Aż nie wiem - jak za to - mamy podziękować

Życzenia od serca wszyscy tu składamy

Mówiąc do widzenia - my się nie żegnamy!
