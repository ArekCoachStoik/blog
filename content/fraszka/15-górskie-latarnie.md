---
title: '#15  GÓRSKIE LATARNIE'
date: 2025-12-20T10:10:00
description: Szklarska Poręba
featured_image: /images/IMG_8636 2.jpeg
---
![](/images/IMG_8657.JPEG)

Czas ruszyć na przygodę, wieczorową porą

Latarnie dawno zgasły, nocna jazda - zmorą

Ktoś oświetlił drogę płytą niebylejaką

Tekst złapać nie łatwo, idzie nam jako TACO

Przesłuchane dokładnie ale raz to za mało

Tak jak z tym Resortem - gdy hotel to za mało

Uśniemy pełni wrażeń, olśnieni talentem

Jutro górskie przygody za każdym zakrętem

Pobudka jak na wczasy trochę bez litości

To w końcu męski wyjazd - nie jeden zazdrości

Gdyż zima już za pasem, raki czas założyć

Powodów by je zabrać można by namnożyć

Niech no rzuci kamieniem ten co się nie ślizną

Prosto zakończyć wypad czasem z dużą  blizną

Kamieńczyk rzuca urok, lód znika nam z drogi

Hala Szrenicka woła,  czy są tam pierogi ?

W sumie wszystko było, nawet kamień wędrowny

Znalazł się tu dla niego - właściciel ponowny

Małe kroki do góry - szczyt Szrenicy zdobyty

Acz widok po horyzont chmurami pokryty

Czas wracać jak jednak coś nowego zobaczyć

Trzeba swoją nogę, w nowym szlaku zaznaczyć

Droga ciężka, uroku Owcze dały skały

Kierunek do stacji od razu nam wskazały

W Jakuszycach Polana dworcem zaskakuje

Tam od prawie półwieku Piast z Piastem szusuje

Drahą jesteśmy na dworcu w Szklarskiej Porębie

Architektom pasuje jak to "Niebo w gębie"

Już czas się gotować na mistrza saunowego

Wachlarzem, olejkami zrobi z nas nowego

Wspinacza, turystę, człowieka niezłomnego

Do zmagań z naturą, zawsze gotowego

Hemingway, jak raper - tak nam tu pomoże

“Człowiek nie młody” “i” po górach chodzić “morze”

Noc krótka, odciski dają się w znak na piętach

To wszystko zniknie w Kotłów Śnieżnych odmętach

Zanim to się stanie - poznam historię Łaby

Łabski szczyt, schronisko a pomnik - ważne aby ..

Dobrze się mu przyjrzeć nim w dół wartko ruszymy

I wodospad łabski w pełnej krasie ujrzymy

Mkniemy do Resortu, raz truchtem a raz chodem

By przed nocą u Hutnika, rozbrat dać z głodem

Wracamy też autem choć Tramwaje są w modzie

By ich "słuchać", nic nie stanie, nam na przeszkodzie

Bilety na płytę kupione, stadion czeka

Prosić nie trzeba, choć Fifi chwilę poczeka

Kupując- emocje sięgały nam zenitu

Pozostaną one jak wspomnienia ze szczytu.

![](/images/IMG_8638%202.jpeg)
