---
title: '#9- MAJÓWKA'
date: 2025-05-01T10:10:00
description: Białystok-Białowieża-Żelechów
featured_image: /images/A80A0093.JPEG
---
![](/images/A80A0131%20%281%29%20Small.jpeg)

Maja już początek, czas na dłuższą przerwę

W planach jest Podlasie w duszy czuje werwę

Dziś to granic krańce, choć gdy czas cofniemy

Wielu kultur państwa, centrum odnajdziemy

Polak, Żyd i Tatar, Cygan, Rus i Prus

W kultur tyglu żyli, nie był to dla ich mus

Losy niełatwe, splecione jak warkocze

Wóz tolerancji po bruku tam turkocze

Białystok, to miasto, w całości jest dowodem

Że wiara, kuchnia, strój nie były powodem

Zawiści, niesnasek, by ludy walczyły

Ale cennym darem, żeby w zgodzie żyły

Nadto wszystko mowa, u każdego inna

Esperanto matka uczyć ich powinna

Zamenhof się starał aby tak się stało

Historia pamięta, lecz wiele nie zostało.

Tyle to wspominek, działanie wskazane

Ruszamy więc w drogę, rowerki składane

Jest rynek, Katedra, Branickich wersale

Hagia Sophia stoi, w jednym tu “kawale”

W końcu głód nas złapał, Tatar daniem skusił

Kibiny, halva, do niczego nie zmusił

Kuchnia pierwsza klasa w rękach Pani Lili

Znana w kręgach dama czas Wam tu umili

Wracamy, Czarnecki już czeka z pokojem

Do puszczy ruszymy, ze świetnym nastrojem

Droga prosta, cerkwie kolorowe stoją

Okiennice w chatkach, nasze oczy koją

Pól rozległych jednak, już tu koniec jest bliski

Puszcza się roztwiera, a z nią zwierząt piski

Król puszczy jest  jeden, nie lew lecz żubr prapolski

Symbol Żubrówki i całej naszej Polski

Z sękaczem czas wracać, Wielkopolska czeka

Droga będzie kręta jak niejedna rzeka

Wcześniej Ryki, Komunia, Pałac Żelechów

Cała ta wyprawa warta wielu grzechów.
